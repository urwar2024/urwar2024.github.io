<html><body><h1>Сили оборони: ворог безуспішно штурмує на лівобережжі Дніпра, по Роботиному б’є тактична авіація</h1><hr/>Published Time: 2024-03-16T12:42:00+08:00<br>Author: Army Inform<br>Description: Про це повідомили Сили оборони півдня України.    «В операційній зоні Сил оборони півдня...<br>Images: <a href="https://armyinform.com.ua/wp-content/uploads/2024/02/tretya-shturmova.jpg">000000.jpg</a><br>Categories: Новини<br>Tags: Роботине, Сили оборони Півдня України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="826" src="../Images/2024-03-16T12-42-00-08-00/000000.jpg" srcset="../Images/2024-03-16T12-42-00-08-00/000000.jpg" width="1489"> </img></figure><!-- .post-thumbnail -->
<p><strong> За минулу добу ворог здійснив 3 спроби штурмів на лівобережжі Дніпра та 7 — у районі Роботиного в Запорізькій області. </strong></p>
<p>Про це <a href="https://t.me/SJTF_Odes/7219" rel="nofollow" target="_blank">повідомили</a> Сили оборони півдня України.</p>
<p>«В операційній зоні Сил оборони півдня продовжується щоденна контрбатарейна боротьба. Ворог не полишає намірів вибити наші підрозділи із зайнятих позицій», — йдеться у повідомленні.</p>
<p>Зазнавши суттєвих безповоротних та санітарних втрат, відійшов на вихідні позиції. Наші бійці здійснюють комплексні заходи з утримання та укріплення позицій.</p>
<p>Також повідомляється, що окупанти не припиняють аеророзвідку навіть за складних погодних умов, тиснуть артилерійськими обстрілами, застосовують велику кількість ударних дронів різних типів.</p>
<p>Крім того, по Роботиному ворог продовжує застосовувати тактичну авіацію і здійснив пуски двох керованих авіаційних бомб.</p>
<p>«Кораблі ворожого недофлоту у Чорному та Азовському морях відсутні. Ракетоносії більше трьох тижнів не полишають пункти базування», — зазначили Сили оборони півдня Україн</p>
<p> </p>
</div><p>Source: <a href="https://armyinform.com.ua/2024/03/16/syly-oborony-vorog-bezuspishno-shturmuye-na-livoberezhzhi-dnipra-po-robotynomu-bye-taktychna-aviacziya/">https://armyinform.com.ua/2024/03/16/syly-oborony-vorog-bezuspishno-shturmuye-na-livoberezhzhi-dnipra-po-robotynomu-bye-taktychna-aviacziya/</a></p></body></html>