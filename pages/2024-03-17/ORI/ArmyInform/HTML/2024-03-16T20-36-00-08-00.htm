<html><body><h1>Президент: Україна тепер завжди матиме власну ударну силу в небі</h1><hr/>Published Time: 2024-03-16T20:36:00+08:00<br>Author: Army Inform<br>Description: Про це він заявив у вечірньому зверненні.    Президент заявив, що цими тижнями багато хто...<br>Images: <a href="https://armyinform.com.ua/wp-content/uploads/2023/11/zelenskyj-zvernennya-1.jpg">000000.jpg</a><br>Categories: Новини<br>Tags: Володимир Зеленський, дрони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-16T20-36-00-08-00/000000.jpg" srcset="../Images/2024-03-16T20-36-00-08-00/000000.jpg" width="1097"> </img></figure><!-- .post-thumbnail -->
<p><strong> Президент України Володимир Зеленський подякував Силам оборони за удари про промислових об’єктах на території росії. </strong></p>
<p>Про це він <a href="https://t.me/V_Zelenskiy_official/9783" rel="nofollow" target="_blank">заявив</a> у вечірньому зверненні.</p>
<p>Президент заявив, що цими тижнями багато хто вже побачив, що російська система війни має вразливості і що ми можемо досягти цих її вразливостей своєю зброєю.</p>
<p>«І я дякую Збройним Силам України, СБУ та Головному управлінню розвідки за нову українську далекобійність», — сказав глава держави.</p>
<p>Він також подякував оборонно-промисловому комплексу — всім, хто працює заради української сили.</p>
<p>«Бо це дійсно українська далекобійність — те, що можуть наші власні дрони. Україна тепер завжди матиме свою власну ударну силу в небі», — наголосив Президент.</p>
<p>Зазначимо, що в ніч на 16 березня на трьох нафтопереробних заводах в самарській області рф сталися вибухи після влучань ударних дронів.</p>
<p>Атаки на російські НПЗ за два дні торкнулись понад 10% виробничих потужностей країни-агресора.</p>
</div><p>Source: <a href="https://armyinform.com.ua/2024/03/16/prezydent-ukrayina-teper-zavzhdy-matyme-vlasnu-udarnu-sylu-v-nebi/">https://armyinform.com.ua/2024/03/16/prezydent-ukrayina-teper-zavzhdy-matyme-vlasnu-udarnu-sylu-v-nebi/</a></p></body></html>