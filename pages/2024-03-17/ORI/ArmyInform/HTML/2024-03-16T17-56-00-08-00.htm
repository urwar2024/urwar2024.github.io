<html><body><h1>Понад 50 країн ООН засудили російські псевдовибори на ТОТ</h1><hr/>Published Time: 2024-03-16T17:56:00+08:00<br>Author: Army Inform<br>Description: Про це повідомило Постійне представництво України при ООН.    «Ми найрішучішим чином...<br>Images: <a href="https://armyinform.com.ua/wp-content/uploads/2024/03/300a9420a6063282.jpg">000000.jpg</a><br>Categories: Новини<br>Tags: ООН, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-16T17-56-00-08-00/000000.jpg" srcset="../Images/2024-03-16T17-56-00-08-00/000000.jpg" width="1200"> </img></figure><!-- .post-thumbnail -->
<p><strong> Понад 50 держав Організації Обʼєднаних Націй долучилися до спільної заяви із засудженням зусиль рф провести псевдовибори на тимчасово окупованих територіях України. </strong></p>
<p>Про це повідомило Постійне представництво України при ООН.</p>
<p>«Ми найрішучішим чином засуджуємо нелегітимні спроби рф організувати вибори президента росії на ТОТ у межах міжнародно визнаної території України», — йдеться у заяві.</p>
<p>Наголошується, що проведення виборів на території іншої держави-члена ООН без її згоди є відвертим нехтуванням принципами суверенітету та територіальної цілісності. Такі вибори не мають жодної юридичної сили згідно з міжнародним правом.</p>
<p>Заяву підтримали Албанія, Андорра, Аргентина, Австралія, Австрія, Бельгія, Боснія і Герцеговина, Болгарія, Канада, Чилі, Коста-Ріка, Хорватія, Кіпр, Чехія, Данія, Естонія, Фінляндія, Франція, Грузія, Німеччина, Греція, Угорщина, Ісландія, Ірландія, Ізраїль, Італія, Японія, Латвія, Ліберія, Ліхтенштейн, Литва, Люксембург, Мальта, Маршаллові Острови, Монако, Чорногорія, Нідерланди, Нова Зеландія, Північна Македонія, Норвегія, Палау, Парагвай, Польща, Португалія, Південна Корея, Молдова, Румунія, Сан-Марино, Словаччина, Словенія, Іспанія, Швеція, Швейцарія, Велика Британія, США, Уругвай та Європейський Союз.</p>
<p>Також країни ООН нагадали про резолюцію Генеральної Асамблеї, ухвалену на спеціальній сесії 12 жовтня 2022 року.</p>
<p>Вона визнала незаконні «референдуми» рф у вересні 2022 року в окремих районах Донецької, Херсонської, Луганської та Запорізької областей України недійсними з точки зору міжнародного права.</p>
<p>Як <a href="https://armyinform.com.ua/2024/03/16/na-psevdovybory-u-mariupoli-zganyat-robitnykiv-z-rosiyi/">повідомляла</a> АрміяInform, в окупованому Маріуполі для завищення явки ввели нововведення — тепер можна голосувати не за місцем реєстрації. Тож псевдовлада поставила план перед будівельними компаніями щодо відправки на головування росіян. Вони приходять групами на дільницю для пропагандистських відео.</p>
</div><p>Source: <a href="https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/">https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/</a></p></body></html>