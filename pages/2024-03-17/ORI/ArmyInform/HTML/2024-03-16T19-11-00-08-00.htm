<html><body><h1>На Дніпропетровщині вісім ворожих обстрілів за день, є постраждалі</h1><hr/>Published Time: 2024-03-16T19:11:00+08:00<br>Author: Army Inform<br>Description: Про це повідомив голова Дніпропетровської ОВА Сергій Лисак.    Від російського терору...<br>Images: <a href="https://armyinform.com.ua/wp-content/uploads/2024/03/9912cc94-ab59-4a47-b964-63f4dc69408e.jpeg">000000.jpeg</a><br>Categories: Новини<br>Tags: ворожі обстріли, Дніпропетровська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="843" src="../Images/2024-03-16T19-11-00-08-00/000000.jpeg" srcset="../Images/2024-03-16T19-11-00-08-00/000000.jpeg" width="1236"> </img></figure><!-- .post-thumbnail -->
<p><strong> Військові рф вісім разів протягом дня обстріляли Нікопольський район Дніпропетровської області, били дронами-камікадзе і артилерією. </strong></p>
<p>Про це <a href="https://t.me/dnipropetrovskaODA/11413" rel="nofollow" target="_blank">повідомив</a> голова Дніпропетровської ОВА Сергій Лисак.</p>
<p>Від російського терору потерпали сам Нікополь і Червоногригорівська громада. Постраждали чоловік 75 років та 77-річна жінка.</p>
<p>Пошкоджені понад три десятки приватних будинків. Один з них зайнявся — вогонь рятувальники приборкали.</p>
<p>Дві господарські споруди знищені, ще 6 — понівечені. Потрощені гаражі та авто, навантажувач, парник.</p>
<p>Є руйнування на території інфраструктурного об’єкту. Зачепило лінії електропередач та газогони.</p>
<p>Наслідки обстрілів, які сталися надвечір, ще уточнюють.</p>
<p>Як повідомляла АрміяInform, в Одесі продовжуються роботи на місці вчорашньої ракетної атаки рф, внаслідок обстрілу пошкоджено 64 будинки.</p>
</div><p>Source: <a href="https://armyinform.com.ua/2024/03/16/na-dnipropetrovshhyni-visim-vorozhyh-obstriliv-za-den-ye-postrazhdali/">https://armyinform.com.ua/2024/03/16/na-dnipropetrovshhyni-visim-vorozhyh-obstriliv-za-den-ye-postrazhdali/</a></p></body></html>