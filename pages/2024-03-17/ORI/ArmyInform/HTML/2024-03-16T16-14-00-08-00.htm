<html><body><h1>Уряд виділив 200 млн грн на лікування та реабілітацію поранених воїнів у «Феофанії»</h1><hr/>Published Time: 2024-03-16T16:14:00+08:00<br>Author: Army Inform<br>Description: Про це йдеться у повідомленні на урядовому порталі.    Порядок регулює використання 200...<br>Images: <a href="https://armyinform.com.ua/wp-content/uploads/2024/03/baea5588ea01145b39e0c95dde2f0c95.webp">000000.webp</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="449" src="../Images/2024-03-16T16-14-00-08-00/000000.png" srcset="../Images/2024-03-16T16-14-00-08-00/000000.png" width="900"> </img></figure><!-- .post-thumbnail -->
<p><strong> Кабінет Міністрів України ухвалив постанову, яка регулює використання коштів, передбачених у державному бюджеті для медичної допомоги та соціальної реабілітації військовослужбовців у київській лікарні «Феофанія». </strong></p>
<p>Про це йдеться у повідомленні на урядовому <a href="https://www.kmu.gov.ua/news/uriad-vydiliaie-200-mln-hrn-na-zakupivliu-likarskykh-zasobiv-ta-medykamentiv-aby-nashi-voiny-u-feofanii-mohly-otrymaty-iakisnu-dopomohu" rel="nofollow" target="_blank">порталі</a>.</p>
<p>Порядок регулює використання 200 млн грн, закладених у державному бюджеті на 2024 рік для Міністерства охорони здоров’я на відновлення військових.</p>
<p>Кошти будуть спрямовані на закупівлю лікарських засобів та медичних виробів, необхідних для надання медичної допомоги та соціальної реабілітації військовослужбовців у «Феофанії» за сучасною процедурою закупівлі із використанням електронного каталогу.</p>
<p>Електронний каталог працює за принципом маркетплейсу і є безоплатним для замовників та надає можливість швидко і зручно купувати лікарські засоби та медичні вироби за допомогою інструменту запиту цінових пропозицій.</p>
<p>В умовах обмеженого фінансування це дозволить закуповувати лікарські засоби та медичні вироби із приблизною середньомісячною економією 20,4% порівняно із можливими закупівлями без використання електронного каталогу.</p>
<p>Право на отримання медичної допомоги та реабілітації у закладі мають військовослужбовці та особи рядового та начальницького складу, які зазнали поранення, контузії чи іншого ушкодження здоров’я у зв’язку із збройною агресією російської федерації проти України.</p>
<p>Зазначається, що клінічна лікарня «Феофанія» має потужну матеріально-технічну базу, що дозволяє застосовувати новітні методи лікування для відновлення пацієнтів.</p>
</div><p>Source: <a href="https://armyinform.com.ua/2024/03/16/uryad-vydilyv-200-mln-grn-na-likuvannya-ta-reabilitacziyu-poranenyh-voyiniv-u-feofaniyi/">https://armyinform.com.ua/2024/03/16/uryad-vydilyv-200-mln-grn-na-likuvannya-ta-reabilitacziyu-poranenyh-voyiniv-u-feofaniyi/</a></p></body></html>