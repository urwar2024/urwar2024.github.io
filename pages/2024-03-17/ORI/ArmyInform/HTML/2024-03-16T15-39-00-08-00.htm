<html><body><h1>Сили оборони знищили на півдні два пункти боєпостачання та 11 одиниць ворожої техніки</h1><hr/>Published Time: 2024-03-16T15:39:00+08:00<br>Author: Army Inform<br>Description: Про це йдеться у повідомленні в телеграм-каналі.    Протягом доби захисники ліквідували...<br>Images: <a href="https://armyinform.com.ua/wp-content/uploads/2024/03/photo1710405481.jpeg">000000.jpeg</a><br>Categories: Новини<br>Tags: Сили оборони Півдня України, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-16T15-39-00-08-00/000000.jpeg" srcset="../Images/2024-03-16T15-39-00-08-00/000000.jpeg" width="1280"> </img></figure><!-- .post-thumbnail -->
<p><strong> Сили оборони півдня України знищили два польових пункти боєпостачання та місце зберігання паливно-мастильних матеріалів противника. </strong></p>
<p>Про це йдеться у <a href="https://t.me/SJTF_Odes/7223" rel="nofollow" target="_blank">повідомленні</a> в телеграм-каналі.</p>
<p>Протягом доби захисники ліквідували на півдні 117 окупантів, знищили один танк і дві гармати, в тому числі протитанкову.</p>
<p>Також було знищено 5 ворожих мінометів, портативний комплекс радіоелектронної боротьби, комплекс відеоспостереження «Муром-М» і 11 одиниць авто і бронетехніки.</p>
<p>«Сили оборони надалі завдають вогневого ураження по місцях дислокації ворога, вогневих позиціях і тилах», — зазначається в повідомленні.</p>
<p>Як повідомляла АрміяInform, за минулу добу ворог <a href="https://armyinform.com.ua/2024/03/16/syly-oborony-vorog-bezuspishno-shturmuye-na-livoberezhzhi-dnipra-po-robotynomu-bye-taktychna-aviacziya/">здійснив</a> 3 спроби штурмів на лівобережжі Дніпра та 7 — у районі Роботиного в Запорізькій області.</p>
</div><p>Source: <a href="https://armyinform.com.ua/2024/03/16/syly-oborony-znyshhyly-na-pivdni-dva-punkty-boyepostachannya-ta-11-odynycz-vorozhoyi-tehniky/">https://armyinform.com.ua/2024/03/16/syly-oborony-znyshhyly-na-pivdni-dva-punkty-boyepostachannya-ta-11-odynycz-vorozhoyi-tehniky/</a></p></body></html>