<html><body><h1>Дмитро Кулеба в розмові з держсекретарем США наголосив на невідкладності продовження підтримки України</h1><hr/>Published Time: 2024-03-16T16:47:00+08:00<br>Author: Army Inform<br>Description: Про це він написав у соціальній мережі Х.    «Я наголосив на необхідності та...<br>Images: <a href="https://armyinform.com.ua/wp-content/uploads/2024/02/65d36c36875a1715289454_730x360.jpeg">000000.jpeg</a><br>Categories: Новини<br>Tags: Дмитро Кулеба, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="485" src="../Images/2024-03-16T16-47-00-08-00/000000.jpeg" srcset="../Images/2024-03-16T16-47-00-08-00/000000.jpeg" width="730"> <figcaption class="wp-caption-text">
		Дмитро Кулеба. Фото - mfa.gov.ua</figcaption>
</img></figure><!-- .post-thumbnail -->
<p><strong> Міністр закордонних справ Дмитро Кулеба провів телефонну розмову з державним секретарем США Ентоні Блінкеном та подякував за нещодавній пакет військової допомоги, який допоможе нашому народу протистояти російській агресії. </strong></p>
<p>Про це він <a href="https://twitter.com/dmytrokuleba/status/1768987745622368614" rel="nofollow" target="_blank">написав</a> у соціальній мережі Х.</p>
<p>«Я наголосив на необхідності та невідкладності продовження американської та міжнародної підтримки України, включаючи засоби протиповітряної оборони та артилерійські боєприпаси», — йдеться у повідомленні.</p>
<p>Міністр зазначив, що не можна дозволити росії використовувати затримки в наданні допомоги для просування вперед, наражаючи всю Європу і демократичний світ на ризик ще більшої війни.</p>
<p>Дмитро Кулеба зазначив, що обговорив з Ентоні Блінкеном подальші шляхи затвердження критично необхідного пакета підтримки України з боку США.</p>
<p>«За останні роки Україна неодноразово демонструвала, що при достатній підтримці ми можемо перемогти росію на полі бою. Відмова від подальшої підтримки України серйозно підірве лідерство США в усьому світі та поставить під загрозу американську національну безпеку», — наголосив глава МЗС.</p>
</div><p>Source: <a href="https://armyinform.com.ua/2024/03/16/dmytro-kuleba-v-rozmovi-z-derzhsekretarem-ssha-nagolosyv-na-nevidkladnosti-prodovzhennya-pidtrymky-ukrayiny/">https://armyinform.com.ua/2024/03/16/dmytro-kuleba-v-rozmovi-z-derzhsekretarem-ssha-nagolosyv-na-nevidkladnosti-prodovzhennya-pidtrymky-ukrayiny/</a></p></body></html>