<html><body><h1>Представники Міноборони зустрілися з компаніями, які вже за два тижні постачатимуть харчування для ЗСУ</h1><hr/>Published Time: 2024-03-16T17:02:00+08:00<br>Author: Army Inform<br>Description: Про це Дмитро Кліменков повідомив на своїй Facebook-сторінці.    На зустрічі обговорили...<br>Images: <a href="https://armyinform.com.ua/wp-content/uploads/2024/03/432420458_1086964515896043_2088925835744417684_n.jpg">000000.jpg</a><br>Categories: Важливо, Новини<br>Tags: Міністерство оборони, організації харчування ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-03-16T17-02-00-08-00/000000.jpg" srcset="../Images/2024-03-16T17-02-00-08-00/000000.jpg" width="1600"> </img></figure><!-- .post-thumbnail -->
<p><strong> Заступники Міністра оборони Віталій Половенко та Дмитро Кліменков, а також генеральний директор Державного оператора тилу Арсен Жумаділов провели робочу нараду з компаніями, які вже за два тижні постачатимуть харчування для Збройних Сил України. </strong></p>
<p>Про це Дмитро Кліменков <a href="https://www.facebook.com/story.php?story_fbid=1086964872562674&amp;id=100037475145281" rel="nofollow" target="_blank">повідомив</a> на своїй Facebook-сторінці.</p>
<p>На зустрічі обговорили питання організації процесу поставок та контролю якості продуктів.</p>
<p>«Це реальні українські підприємства-виробники продуктів. Вони мають виробничі потужності, склади, транспорт для доставки», — зазначив Дмитро Кліменков.</p>
<p>Він наголосив, що мета Міноборони, щоб українські військові мали неперервне та найкраще харчування.</p>
<p>«Прагнемо до сучасних стандартів управління ланцюгами постачання та впровадження нових технологій забезпечення наших військових продуктами. Повинні створити надійну систему, на яку можна буде покладатися у будь-який час та у будь-яких умовах», — додав заступник Міністра оборони.</p>
<p>Як повідомляла АрміяInform, Державний оператор тилу <a href="https://armyinform.com.ua/2024/03/15/dot-uklav-dogovory-z-postachalnykamy-harchuvannya-dlya-zsu/">законтрактував постачальників</a> харчування для Збройних Сил України по 13 секторах, які охоплюють усю Україну. Середня ціна за комплект становить 111,49 грн.</p>
<p>За результатами двох раундів збору комерційних пропозицій було обрано 5 постачальників, чия пропозиція була найбільш економічно вигідною.</p>
</div><p>Source: <a href="https://armyinform.com.ua/2024/03/16/predstavnyky-minoborony-zustrilysya-z-kompaniyamy-yaki-vzhe-za-dva-tyzhni-postachatymut-harchuvannya-dlya-zsu/">https://armyinform.com.ua/2024/03/16/predstavnyky-minoborony-zustrilysya-z-kompaniyamy-yaki-vzhe-za-dva-tyzhni-postachatymut-harchuvannya-dlya-zsu/</a></p></body></html>