<html><body>
<div class='article'>
<div class='title'><h1>Новий алгоритм рекрутингу до ЗСУ отримали всі військові частини, ТЦК і навчальні центри</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Про це в ефірі телемарафону «Єдині новини» розповів  уповноважений представник...'/>
<meta property='published_time' content='2024-03-16T14:21:00+08:00'/>
<meta property='tags' content='Міністерство оборони, рекрутинг'/>
<meta property='images' content='https://armyinform.com.ua/wp-content/uploads/2024/01/rekrutyng.jpg,
https://armyinform.com.ua/wp-content/uploads/2024/02/rekrutyng.jpg'/>
Author: Army Inform
<br>
Categories: Важливо, Новини
<br>
Description: Про це в ефірі телемарафону «Єдині новини» розповів  уповноважений представник...
<br>
Published Time: 2024-03-16T14:21:00+08:00
<br>
Tags: Міністерство оборони, рекрутинг
<br>
Images: <a href="https://armyinform.com.ua/wp-content/uploads/2024/01/rekrutyng.jpg">000000.jpg</a>&nbsp;<a href="https://armyinform.com.ua/wp-content/uploads/2024/02/rekrutyng.jpg">000001.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../../ORI/ArmyInform/Images/2024-03-16T14-21-00-08-00/000000.jpg" srcset="../../ORI/ArmyInform/Images/2024-03-16T14-21-00-08-00/000000.jpg" width="1200"/> </figure><!-- .post-thumbnail -->
<p><strong> Новий алгоритм рекрутингу до лав Збройних Сил України доведено до всіх військових частин, до всіх ТЦК та СП та всіх навчальних центрів. </strong></p>
<p>Про це в ефірі<a href="https://www.youtube.com/watch?v=WY8sDvZdWEA" rel="nofollow" target="_blank"> телемарафону</a> «Єдині новини» розповів  уповноважений представник Міністерства оборони України з питань рекрутингу Олексій Бежевець.</p>
<p>«Відповідно вся військова вертикаль знає, як це працює. Якщо виникає непорозуміння, у людини є можливість вимагати дотримання чітких правил, які були доведені», — сказав Олексій Бежевець.</p>
<p>За його словами, алгоритм було створено для людей, які мають бажання знайти себе в ЗСУ.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/02/23/shho-take-vijskovyj-rekrutyng-i-chym-vin-vidriznyayetsya-vid-mobilizacziyi/" target="_blank"><div class="ai-readalso-content"><div class="ai-readalso-title">Що таке «військовий рекрутинг» і чим він відрізняється від мобілізації</div></div><div class="ai-readalso-thumbnail"><img alt="Що таке «військовий рекрутинг» і чим він відрізняється від мобілізації" src="../../ORI/ArmyInform/Images/2024-03-16T14-21-00-08-00/000001.jpg" srcset="../../ORI/ArmyInform/Images/2024-03-16T14-21-00-08-00/000001.jpg"/></div></a></figure>
<p>«Людина може прийти, поставити всі питання, з’ясувати вакансії, які є частини, які є конкретні вимоги, поспілкуватися з уповноваженим офіцером частини», — пояснив Олексій Бежевець.</p>
<p>Він наголосив, що наразі Генеральним штабом ЗС України передбачено алгоритм для добровольців.</p>
<p>«Ми говоримо про людей, які добровільно прийшли, поцікавились, обрали. Передбачено чіткий алгоритм, як реалізувати себе та оформитися в конкретну військову частину», — додав уповноважений представник Міністерства оборони.</p>
<p>Олексій Бежевець зазначив, що незалежно від обраної спеціальності кожна особа протягом мінімум одного місяця проходить базову загальну військову підготовку.</p>
<p>«Далі, якщо людина заходить на посаду з певною спеціалізацією, то відбувається фахова підготовка. Людину вчать на ту позицію, на яку вона заходить у військову частину. Також враховується попередній досвід і фах», — додав він.</p>
<p>Як повідомляла АрміяInform, перший в Україні<a href="https://armyinform.com.ua/2024/02/12/u-lvovi-vidkryvsya-pershyj-czentr-rekrutyngu-do-zbrojnyh-syl-ukrayiny/"> центр рекрутингу</a> української армії відкрився у Львові. Другий центр наступного тижня<a href="https://armyinform.com.ua/2024/03/15/nastupnogo-tyzhnya-vidkryyetsya-drugyj-v-ukrayini-czentr-rekrutyngu-do-lav-zsu/"> відкриється</a> в Запоріжжі.</p>
<p>Мета проєкту — інформувати населення про те, як долучитися до лав Збройних Сил України.</p>
<p> </p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/16/novyj-algorytm-rekrutyngu-do-zsu-otrymaly-vsi-vijskovi-chastyny-tczk-i-navchalni-czentry/">https://armyinform.com.ua/2024/03/16/novyj-algorytm-rekrutyngu-do-zsu-otrymaly-vsi-vijskovi-chastyny-tczk-i-navchalni-czentry/</a></p></div>
</div>
</body></html>