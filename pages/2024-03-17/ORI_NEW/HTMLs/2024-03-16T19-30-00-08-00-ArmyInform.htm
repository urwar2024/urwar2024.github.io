<html><body>
<div class='article'>
<div class='title'><h1>Генштаб ЗСУ: за добу на фронті 50 боєзіткнень, найбільше — на Новопавлівському напрямку</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомив Генеральний штаб ЗС України на своїй Facebook-сторінці.    На...'/>
<meta property='published_time' content='2024-03-16T19:30:00+08:00'/>
<meta property='tags' content='Генштаб ЗС України, Ситуація на фронті'/>
<meta property='images' content='https://armyinform.com.ua/wp-content/uploads/2024/03/432372021_756165506696530_7495071692420177608_n-1-e1710393463867.jpg'/>
Author: Army Inform
<br>
Categories: Новини
<br>
Description: Про це повідомив Генеральний штаб ЗС України на своїй Facebook-сторінці.    На...
<br>
Published Time: 2024-03-16T19:30:00+08:00
<br>
Tags: Генштаб ЗС України, Ситуація на фронті
<br>
Images: <a href="https://armyinform.com.ua/wp-content/uploads/2024/03/432372021_756165506696530_7495071692420177608_n-1-e1710393463867.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="704" src="../../ORI/ArmyInform/Images/2024-03-16T19-30-00-08-00/000000.jpg" srcset="../../ORI/ArmyInform/Images/2024-03-16T19-30-00-08-00/000000.jpg" width="1080"/> </figure><!-- .post-thumbnail -->
<p><strong> Протягом доби на фронті зафіксовано 50 бойових зіткнень. Загалом, ворог завдав 1 ракетний та 43 авіаційних ударів, здійснив 58 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0wnuE1gj2oefHym4w8ExcdCSD5BRGUH1fSfXNCQDeEwHYB238ej4tcNobT4AojdQ2l?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському</strong> напрямках противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 1 атаку противника в районі населеного пункту Білогорівка Луганської області.</p>
<p><strong>На Бахмутському напрямку</strong> наші воїни відбили 4 атаки противника в районах населених пунктів Іванівське, Кліщіївка та східніше Часового Яру Донецької області.</p>
<p><strong>На Авдіївському напрямку</strong> наші захисники відбили понад 10 атак ворога в районах населених пунктів Бердичі, Тоненьке, Первомайське та Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 19 разів намагався прорвати оборону наших військ.</p>
<p><strong>На Оріхівському напрямку</strong> ворог 4 рази атакував позиції наших захисників в районах Роботиного  та північно-західніше Вербового Запорізької області.</p>
<p><strong>На Херсонському напрямку</strong> протягом доби ворогом здійснено 2 атаки позицій наших військ на лівому березі Дніпра.</p>
</div>
</div>
<div class='source'><p>Source: <a href="https://armyinform.com.ua/2024/03/16/genshtab-zsu-za-dobu-na-fronti-50-boyezitknen-najbilshe-na-novopavlivskomu-napryamku/">https://armyinform.com.ua/2024/03/16/genshtab-zsu-za-dobu-na-fronti-50-boyezitknen-najbilshe-na-novopavlivskomu-napryamku/</a></p></div>
</div>
</body></html>