<html><body>
<div class='article'>
<div class='title'><h1>Сили оборони відбили 35 атак на Покровському напрямку і 21 — на Курщині</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це йдеться в оперативній інформації Генерального штабу ЗСУ станом на 22:00 15...'/>
<meta property='published_time' content='2024-11-16T07:13:00+08:00'/>
<meta property='tags' content='генштаб зсу, Ситуація на фронті'/>
<meta property='images' content='https://armyinform.com.ua/wp-content/uploads/2024/11/467039708_913839127595833_5297060965130400638_n.jpg'/>
Author: Army Inform
<br>
Categories: Новини
<br>
Description: Про це йдеться в оперативній інформації Генерального штабу ЗСУ станом на 22:00 15...
<br>
Published Time: 2024-11-16T07:13:00+08:00
<br>
Tags: генштаб зсу, Ситуація на фронті
<br>
Images: <a href="https://armyinform.com.ua/wp-content/uploads/2024/11/467039708_913839127595833_5297060965130400638_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../../ORI/ArmyInform/Images/2024-11-16T07-13-00-08-00/000000.jpg" srcset="../../ORI/ArmyInform/Images/2024-11-16T07-13-00-08-00/000000.jpg" width="1080"/> </figure><!-- .post-thumbnail -->
<p><strong> Від початку минулої доби, 15 листопада, відбулося 157 бойових зіткнень. Найбільша кількість боїв відбулася на Покровському та Курахівському напрямках. </strong></p>
<p>Про це йдеться в <a href="https://www.facebook.com/GeneralStaff.ua/posts/pfbid0g3iRAPCsS5p13YfjYLK5H6V8RU3HoBcvvC57ker2EUpniPpoQxrHNx2kLCD3Zegcl?locale=uk_UA" rel="nofollow" target="_blank">оперативній інформації</a> Генерального штабу ЗСУ станом на 22:00 15 листопада.</p>
<p><strong>На Харківському напрямку</strong> противник намагався штурмувати наші позиції біля Вовчанська та Високої Яруги. Сім атак відбито силами оборони, триває два боєзіткнення.</p>
<p>Втрати ворога на даний час на напрямку склали 68 військовослужбовців вбитими та пораненими, знищено дві одиниці автотранспорту, 13 БпЛА та одиницю спеціальної техніки ворога; також пошкоджено два автомобілі та дві одиниці спецтехніки.</p>
<p><strong>Куп’янський напрямок</strong>: ворог проводив наступальні дії біля Колісниківки, Копанок та Надії. 14 боїв завершено, один — ще триває.</p>
<p><strong>На Лиманському напрямку</strong> російські загарбники 16 разів штурмували позиції Сил оборони поблизу Новоєгорівки, Макіївки, Тернів та Торського. Українські захисники зупинили всі ворожі атаки.</p>
<p><strong>Сіверський напрямок</strong>: ворог один раз штурмував наші позиції поблизу Верхньокам’янського.</p>
<p><strong>На Торецькому напрямку</strong>, за підтримки бомбардувальної авіації, ворог здійснив дев’ять штурмових дій. Загарбники штурмували позиції українських підрозділів біля Торецька, Диліївки та Щербинівки. Вісім атак агресора відбито, триває бій в районі Торецька.</p>
<p><strong>Покровський напрямок</strong>: від початку доби противник 35 разів атакував у районах Миролюбівки, Променю, Лисівки, Петрівки та Пустинки. Наші захисники відбили 34 атаки, одне бойове зіткнення досі триває.</p>
<p>За наявними даними на цей час, втрати ворога склали 373 військовослужбовці вбитими та пораненими; 12 бойових броньованих машин, два танки, дев’ять автомобілів, дві артсистеми, ПТРК та РЕБ знищені українськими захисниками; також наші воїни пошкодили автомобіль окупантів.</p>
<p><strong>На Курахівському напрямку</strong> загарбники атакували 34 рази поблизу Берестків, Новоселидівки, Вознесенки, Новодмитрівки, Максимільянівки, Дальнього та Антонівки. 14 атак окупантів вже відбито, бої тривають.</p>
<p><strong>На Времівському напрямку</strong> бої тривають поблизу Трудового, Рівнополя та Новодарівки, ситуація контрольована.</p>
<p><strong>На Придніпровському напрямку</strong> Сили оборони України зупинили п’ять спроб окупантів атакувати наші позиції.</p>
<p><strong>На Курщині</strong> наші захисники відбили 21 ворожу атаку, три боєзіткнення тривають в цей час.</p>
<p>На інших напрямках — без особливих змін.</p>
</div>
</div>
<div class='source'><p>Source: <a href="https://armyinform.com.ua/2024/11/16/syly-oborony-vidbyly-35-atak-na-pokrovskomu-napryamku-i-21-na-kurshhyni/">https://armyinform.com.ua/2024/11/16/syly-oborony-vidbyly-35-atak-na-pokrovskomu-napryamku-i-21-na-kurshhyni/</a></p></div>
</div>
</body></html>