<html><body>
<div class='article'>
<div class='title'><h1>В окупованому Маріуполі багато підбитої техніки, росіяни стягують її на ремонт</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це розповів радник міського голови Маріуполя Петро Андрющенко в ефірі Суспільного   ...'/>
<meta property='published_time' content='2024-11-16T10:31:00+08:00'/>
<meta property='tags' content='Маріуполь, ТОТ'/>
<meta property='images' content='https://armyinform.com.ua/wp-content/uploads/2024/07/72-brygada_kladovyshhe-vorozhoyi-tehniky.png'/>
Author: Army Inform
<br>
Categories: Новини
<br>
Description: Про це розповів радник міського голови Маріуполя Петро Андрющенко в ефірі Суспільного   ...
<br>
Published Time: 2024-11-16T10:31:00+08:00
<br>
Tags: Маріуполь, ТОТ
<br>
Images: <a href="https://armyinform.com.ua/wp-content/uploads/2024/07/72-brygada_kladovyshhe-vorozhoyi-tehniky.png">000000.png</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="947" sizes="(max-width: 1723px) 100vw, 1723px" src="../../ORI/ArmyInform/Images/2024-11-16T10-31-00-08-00/000000.png" srcset="../../ORI/ArmyInform/Images/2024-11-16T10-31-00-08-00/000000.png" width="1723"/> </figure><!-- .post-thumbnail -->
<p><strong> У тимчасово окупованому Маріуполі фіксують велику кількість пошкодженої російської військової техніки, яка заїжджає на територію комбінату Ілліча для ремонтів. </strong></p>
<p>Про це розповів радник міського голови Маріуполя Петро Андрющенко в <a href="https://www.youtube.com/watch?v=aDXWlQ2K0dM" rel="nofollow noopener" target="_blank">ефірі </a>Суспільного</p>
<p><span>«На території цього комбінату — одна з найбільших ремонтних баз, яка існує на території Приазовщині (це маріупольсько-бердянська і новоазовська агломерації)… Тому вже не дотягують її </span><i><span>(техніку – ред.</span></i><span>) як раніше в Новоазовськ чи на територію ростовської області, а почали ремонтувати безпосередньо на території Маріуполя. І тому ми бачимо, яка це кількість: по декілька одиниць щодня заїжджає.  І гусеничної, і колісної техніки», м сказав Петро Андрющенко.</span></p>
<p><span>Разом з тим, за його словами, не фіксується збільшення кількості російських військових в тимчасово окупованому Маріуполі, а навпаки — їхнє зменшення.</span></p>
<p><span>«У росіян не вистачає новоконтрактників наразі, щоб заповнити всі табори (від Маріуполя до Бердянська) на 100%. Я маю на увазі ті табори, які служать для підготовки підрозділів, які відходять на доукомплектування, ротації тощо. Наразі ці табори заповнені новоконтрактниками десь на 70%, і на 30% — тими, кого відведено на ротації від лінії фронту. Це вперше, бо до того табори були заповнені на 100%, а відведені на ротацію знаходилися або на півночі Маріупольського району, або на території комбінату Ілліча. Зараз тенденція інша, і це означає, що росіяни не встигають поповнювати свою живу силу відповідно до тих втрат, які несуть», — резюмував Петро Андрющенко. </span></p>
<p><span>Як писала АрміяInform, </span><span>у червні 2024 року </span><a href="https://armyinform.com.ua/2024/06/14/vpershe-pislya-okupacziyi-u-port-mariupolya-zajshov-vorozhyj-tanker/"><span>перший ворожий танкер зайшов до порту Маріуполя</span></a><span> з моменту російської окупації, ймовірно, для забезпечення паливом військової техніки та обладнання на передовій.</span></p>
</div>
</div>
<div class='source'><p>Source: <a href="https://armyinform.com.ua/2024/11/16/v-okupovanomu-mariupoli-bagato-pidbytoyi-tehniky-rosiyany-styaguyut-yiyi-na-remont/">https://armyinform.com.ua/2024/11/16/v-okupovanomu-mariupoli-bagato-pidbytoyi-tehniky-rosiyany-styaguyut-yiyi-na-remont/</a></p></div>
</div>
</body></html>