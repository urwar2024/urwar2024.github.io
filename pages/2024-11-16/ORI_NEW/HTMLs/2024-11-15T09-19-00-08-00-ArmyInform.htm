<html><body>
<div class='article'>
<div class='title'><h1>До 70 магнітних «приблуд» за ніч: дистанційне мінування з БПЛА здійснює «Ахіллес»</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про те, як діють міни з магнітними датчиками,  в ефірі національного телемарафону «Єдині...'/>
<meta property='published_time' content='2024-11-15T09:19:00+08:00'/>
<meta property='tags' content='Ахіллес, замінування, міна, Харківська область, Харківщина'/>
<meta property='images' content='https://armyinform.com.ua/wp-content/uploads/2022/09/protytankova-mina-tm-62.jpg'/>
Author: Army Inform
<br>
Categories: Новини
<br>
Description: Про те, як діють міни з магнітними датчиками,  в ефірі національного телемарафону «Єдині...
<br>
Published Time: 2024-11-15T09:19:00+08:00
<br>
Tags: Ахіллес, замінування, міна, Харківська область, Харківщина
<br>
Images: <a href="https://armyinform.com.ua/wp-content/uploads/2022/09/protytankova-mina-tm-62.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="536" src="../../ORI/ArmyInform/Images/2024-11-15T09-19-00-08-00/000000.jpg" srcset="../../ORI/ArmyInform/Images/2024-11-15T09-19-00-08-00/000000.jpg" width="952"/> <figcaption class="wp-caption-text">
		Протитанкова міна ТМ-62 / Ілюстративне фото</figcaption>
</figure><!-- .post-thumbnail -->
<p><strong> Міни з магнітними датчиками дистанційно встановлюють дронарі батальйону ударних безпілотних авіаційних комплексів «Ахіллес» 92 окремої штурмової бригади імені кошового отамана Івана Сірка. </strong></p>
<p>Про те, як діють міни з магнітними датчиками,  в ефірі національного телемарафону «Єдині новини» <a href="https://youtu.be/j5TqaWCCdUg" rel="nofollow" target="_blank">розповів</a> командир підрозділу капітан Юрій Федоренко.</p>
<p>— Це «приблуда» зовсім не нова. Вона дуже довгий час була умовно таємною, але після певних подій, які відбулися, ворог уже розуміє, що ми застосовуємо, що ми використовуємо. Тому ми вийшли з тіні й уже збираємо на неї офіційно. Все дуже просто, — сказав він.</p>
<p>Військовий підкреслив, наскільки важливим для знищення ворога є саме дистанційне мінування.</p>
<p>— Таку кількість техніки, яку має противник, &lt;…&gt; треба зупиняти не тільки FPV-дронами, нічними бомберами, засобами вогневого впливу — гарматами, протитанковими засобами. Дуже значну роль відіграє саме мінування, — наголосив офіцер.</p>
<p>Командир дронарів пояснив, як спрацьовують вибухові пристрої з магнітними датчиками.</p>
<p>— Небезпечні зони проміновуються, зокрема, за рахунок застосування безпілотних систем, щоб не ризикувати інженерами, саперами, не ризикувати людьми. Для цього необхідно мати певний датчик, який потім приходить в дію, коли повз проїжджає легкоброньована, броньована машина або просто щось, що зроблено з металу, — пояснив він.</p>
<p>Юрій Федоренко повідомив, скільки коштує один датчик та скільки мін дронарі «Ахіллеса» можуть встановити за ніч.</p>
<p>— Один датчик вартує 1200 гривень. Інколи за ніч ми можемо поставити до 70 мін. Буває по-різному. Вартість самі можете порахувати, але по ефективності це дуже ефективно, — сказав він.</p>
<p>Раніше АрміяInform повідомляла, що <a href="https://armyinform.com.ua/2024/11/14/duzhe-shhilno-staly-syly-oborony-nadijno-kontrolyuyut-tankonebezpechni-napryamky-na-pivnochi-harkivshhyny/">Сили оборони надійно контролюють танконебезпечні напрямки на півночі Харківщини</a>.</p>
</div>
</div>
<div class='source'><p>Source: <a href="https://armyinform.com.ua/2024/11/15/do-70-magnitnyh-pryblud-za-nich-dystanczijne-minuvannya-z-bpla-zdijsnyuye-ahilles/">https://armyinform.com.ua/2024/11/15/do-70-magnitnyh-pryblud-za-nich-dystanczijne-minuvannya-z-bpla-zdijsnyuye-ahilles/</a></p></div>
</div>
</body></html>