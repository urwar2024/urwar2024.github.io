<html><body>
<div class='article'>
<div class='title'><h1>Катував ветеранів АТО на Харківщині: судитимуть уродженця Херсона, який служить в армії рф</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомила Харківська обласна прокуратура.    Обвинувачений — уродженець міста...'/>
<meta property='published_time' content='2024-11-15T13:16:00+08:00'/>
<meta property='tags' content='колаборанти, Харківська область, Харківщина'/>
<meta property='images' content='https://armyinform.com.ua/wp-content/uploads/2024/11/5312100923213995971.jpg'/>
Author: Army Inform
<br>
Categories: Новини
<br>
Description: Про це повідомила Харківська обласна прокуратура.    Обвинувачений — уродженець міста...
<br>
Published Time: 2024-11-15T13:16:00+08:00
<br>
Tags: колаборанти, Харківська область, Харківщина
<br>
Images: <a href="https://armyinform.com.ua/wp-content/uploads/2024/11/5312100923213995971.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="970" src="../../ORI/ArmyInform/Images/2024-11-15T13-16-00-08-00/000000.jpg" srcset="../../ORI/ArmyInform/Images/2024-11-15T13-16-00-08-00/000000.jpg" width="1280"/> </figure><!-- .post-thumbnail -->
<p><strong> Прокурори Харківської обласної прокуратури затвердили та направили до суду обвинувальний акт стосовно 58-річного військового російської армії за фактом жорстокого поводження з цивільним населенням, вчиненого за попередньою змовою групою осіб (ч. 2 ст. 28 ч. 1 ст. 438 КК України). </strong></p>
<p>Про це повідомила Харківська обласна прокуратура.</p>
<p>Обвинувачений — уродженець міста Херсон, який під час повномасштабного вторгнення рф став заступником командира окремого штурмового батальйону 101 стрілецького полку 1 армійського корпусу 8 армії південного військового округу збройних сил рф. Серед окупантів відомий як «Угрюмий».</p>
<p>Фігурант брав безпосередню участь у захопленні селища Великий Бурлук Купʼянського району. У населеному пункті окупанти облаштували катівню в підвалі місцевого відділку поліції, де обвинувачений став «смотрящим».</p>
<p>Він знущався та катував незаконно затриманих ветеранів АТО та громадян з проукраїнською позицією, які відмовлялись працювати на окупаційну владу. Обвинувачений бив їх ногами, руками та зброєю по всьому тілу, погрожуючи вбити.</p>
<p>«Смотрящий» морив затриманих голодом і не давав питної води.</p>
<p>Відомо, що фігурант воює на боці російських загарбників з 2014 року. На місці падіння збитого окупантами літака рейсу МН17 він представлявся співробітником так званої генеральної прокуратури «днр».</p>
<p>Обвинувачений перебуває у розшуку. Його судитимуть заочно в Чугуївському міському суді Харківської області. Санкція статті передбачає покарання у виді позбавлення волі від восьми до дванадцяти років.</p>
</div>
</div>
<div class='source'><p>Source: <a href="https://armyinform.com.ua/2024/11/15/katuvav-veteraniv-ato-na-harkivshhyni-sudytymut-urodzhenczya-hersona-yakyj-sluzhyt-v-armiyi-rf/">https://armyinform.com.ua/2024/11/15/katuvav-veteraniv-ato-na-harkivshhyni-sudytymut-urodzhenczya-hersona-yakyj-sluzhyt-v-armiyi-rf/</a></p></div>
</div>
</body></html>