<html><body><h1>155-мм САУ DITА посилять підрозділи Сил оборони</h1><hr/>Published Time: 2024-11-15T14:32:00+08:00<br>Author: Army Inform<br>Description: Про це повідомляє Національна гвардія України.    Це робить дану САУ ефективною як щодо...<br>Images: <a href="https://armyinform.com.ua/wp-content/uploads/2024/11/29a836b6-0ca7-4562-8421-ab185595c050.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/b342e05f-7607-43b8-98cb-e3493c2cc247.jpg">000001.jpg</a>&nbsp;<a href="https://armyinform.com.ua/wp-content/uploads/2024/11/0ebb5d1c-4b6e-47db-ad4f-3b701e551847.jpg">000002.jpg</a>&nbsp;<a href="https://armyinform.com.ua/wp-content/uploads/2024/11/28cdd5e5-f8b1-44dc-a052-1c6f93aea722.jpg">000003.jpg</a><br>Categories: Новини<br>Tags: артилеристи, Національна гвардія України, Озброєння та техніка, САУ DITA<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="721" sizes="(max-width: 1280px) 100vw, 1280px" src="../Images/2024-11-15T14-32-00-08-00/000000.jpg" srcset="../Images/2024-11-15T14-32-00-08-00/000000.jpg" width="1280"> </img></figure><!-- .post-thumbnail -->
<p><strong> Самохідна артилерійська установка DITA характеризується високим рівнем автоматизації та дальністю стрільби до 40 км.  </strong></p>
<p>Про це <a href="https://t.me/ngu_war_for_peace/22171" rel="nofollow" target="_blank">повідомляє</a> Національна гвардія України.</p>
<p>Це робить дану САУ ефективною як щодо завдавання вогневого ураження по позиціях і скупченнях піхоти противника, так і в контрбатарейній боротьбі.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="640532,640533,640534" data-itemtag="dl" data-link="file" data-max-width="100%" data-ratio="1.7753120665742" data-size="large" data-width="1280"><div class="gallery galleryid-640527 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/b342e05f-7607-43b8-98cb-e3493c2cc247.jpg" href="https://armyinform.com.ua/wp-content/uploads/2024/11/b342e05f-7607-43b8-98cb-e3493c2cc247.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-15T14-32-00-08-00/000001.jpg" srcset="../Images/2024-11-15T14-32-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/0ebb5d1c-4b6e-47db-ad4f-3b701e551847.jpg" href="https://armyinform.com.ua/wp-content/uploads/2024/11/0ebb5d1c-4b6e-47db-ad4f-3b701e551847.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-15T14-32-00-08-00/000002.jpg" srcset="../Images/2024-11-15T14-32-00-08-00/000002.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/28cdd5e5-f8b1-44dc-a052-1c6f93aea722.jpg" href="https://armyinform.com.ua/wp-content/uploads/2024/11/28cdd5e5-f8b1-44dc-a052-1c6f93aea722.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-15T14-32-00-08-00/000003.jpg" srcset="../Images/2024-11-15T14-32-00-08-00/000003.jpg" width="150"/></a>
</dt></dl>
</div>
</div>
<p>Автоматизація більшості процесів керування, наведення, заряджання дозволяє управляти нею двом військовослужбовцям. Подавання снарядів здійснюється автоматично. А броньована кабіна екіпажу — це додатковий захист для особового складу.</p>
<p>DITА має досить високий темп стрільби — 5 снарядів на хвилину. Висока прохідність дає можливість швидко змінювати позицію після виконання вогневого завдання та мати маневровість у складних умовах місцевості.</p>
<p>Артилерійські підрозділи Національної гвардії досить ефективно виконують завдання на полі бою. Поява сучасних артилерійських установок типу «Богдана» і DITA значно посилює вогневі можливості наших сил та ефективність щодо ураження противника.</p>
<p>Нагадуємо, <a href="https://armyinform.com.ua/2024/11/15/minoborony-dopustylo-do-ekspluatacziyi-u-sylah-oborony-broneavtomobil-zubr/">Міністерство оборони кодифікувало та допустило до експлуатації</a> в підрозділах Сил оборони повнопривідний бронеавтомобіль підвищеної прохідності «Зубр».</p>
</div><p>Source: <a href="https://armyinform.com.ua/2024/11/15/155-mm-sau-dita-posylyat-pidrozdily-syl-oborony/">https://armyinform.com.ua/2024/11/15/155-mm-sau-dita-posylyat-pidrozdily-syl-oborony/</a></p></body></html>