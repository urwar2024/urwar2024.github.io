<html><body><h1>Муштра погоничів: у ГУР розповіли, як росія вирішує проблему із дефіцитом молодших офіцерів</h1><hr/>Published Time: 2024-11-16T09:13:00+08:00<br>Author: Army Inform<br>Description: Про це повідомили в ГУР МОУ.    На базі цивільних вищих навчальних закладів ...<br>Images: <a href="https://armyinform.com.ua/wp-content/uploads/2024/11/5314641340535005871-e1731739962781.jpg">000000.jpg</a><br>Categories: Новини<br>Tags: ГУР МОУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="702" src="../Images/2024-11-16T09-13-00-08-00/000000.jpg" srcset="../Images/2024-11-16T09-13-00-08-00/000000.jpg" width="1080"> </img></figure><!-- .post-thumbnail -->
<p><strong> Масштабні втрати росії на фронті серед офіцерів молодшої ланки примушують росію до чергових спроб розширити обʼєми їхньої  підготовки. </strong></p>
<p>Про це повідомили в ГУР МОУ.</p>
<p>На базі цивільних вищих навчальних закладів  держава-агресор створює центри військової підготовки, де мають проводити базовий вишкіл командирів взводів, артилерійських батарей та заступників командирів рот.</p>
<p>Молодший офіцер ворожої армії виконує передусім функцію погонича піхоти на штурм безпосередньо на полі бою, що і пояснює  високий рівень втрат і, як наслідок, гострий дефіцит лейтенантів на росії.</p>
<p>Налагоджувати механізм вишколу і безперебійного постачання молодших офіцерів на війну проти України кремль розпочав ще у перший рік повномасштабного вторгнення.</p>
<p>Згідно з планами ворога, до кінця 2024-го на росії мали запустити 33 нові центри військової підготовки на додачу до майже сотні наявних.</p>
<p>Чергова активізація вождів у москві вимуштрити ще більше свіжих лейтенантів свідчить, що кадрова криза командного складу російської  окупаційної армії поглиблюється.</p>
</div><p>Source: <a href="https://armyinform.com.ua/2024/11/16/mushtra-pogonychiv-u-gur-rozpovily-yak-rosiya-vyrishuye-problemu-iz-deficzytom-molodshyh-oficzeriv/">https://armyinform.com.ua/2024/11/16/mushtra-pogonychiv-u-gur-rozpovily-yak-rosiya-vyrishuye-problemu-iz-deficzytom-molodshyh-oficzeriv/</a></p></body></html>