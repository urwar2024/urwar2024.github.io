<html><body><h1>Битва за Схід: понад 100 російських атак за добу, ЗСУ відбивають натиск агресора</h1><hr/>Published Time: 2024-11-15T16:21:00+08:00<br>Author: Army Inform<br>Description: Про це інформує Генеральний штаб ЗС України.  Ситуація на лінії бойового зіткнення...<br>Images: <a href="https://armyinform.com.ua/wp-content/uploads/2024/11/467211808_914105010902578_3915717485670886765_n-e1731680296197.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="594" src="../Images/2024-11-15T16-21-00-08-00/000000.jpg" srcset="../Images/2024-11-15T16-21-00-08-00/000000.jpg" width="1080"> </img></figure><!-- .post-thumbnail -->
<p><strong> Загалом від початку доби вже відбулося 109 бойових зіткнень. Найбільше боїв зафіксовано на Курахівському і Покровському напрямках. </strong></p>
<p class="">Про це <a href="https://t.me/GeneralStaffZSU/18706" rel="nofollow" target="_blank">інформує</a> Генеральний штаб ЗС України.</p>
<p class="">Ситуація на лінії бойового зіткнення залишається складною. Сили оборони України спрямовують зусилля на зрив наступальних планів російського агресора та знищують його особовий склад і техніку.</p>
<p class="">Сьогодні від вогню ворожої артилерії та мінометів постраждали громади населених пунктів Сумщини, Чернігівщини та Харківщини, серед яких населені пункти Журавка, Леонівка, Грабовське, Покровка, Волфине, Леонівка, Тимофіївка та Рижівка.</p>
<p class=""><strong class="">На Харківському напрямку</strong> противник намагається створювати тиск на наші підрозділи в напрямку Високої Яруги, де на даний час триває бій, також противник штурмував позиції наших підрозділів у районі Вовчанська, де три атаки тривають.</p>
<p class=""><strong class="">На Куп’янському напрямку</strong> противник п’ять разів штурмував позиції наших підрозділів у районі Колісниківки, Копанок та Надії. Чотири боєзіткнення досі тривають. Українські воїни продовжують стійко тримати оборону.</p>
<p class="">За підтримки бомбардувальної авіації <strong class="">на Лиманському напрямку</strong> загарбницька армія здійснила дев’ять атак на позиції українців поблизу Новоєгорівки, Тернів та Торського. Бої тривають. Загарбник скинув КАБи на Ямполівку, Терни, Лиман та Торське.</p>
<p class=""><strong class="">На Сіверському напрямку</strong> підрозділи Сил оборони відбили атаку російських загарбників поблизу Верхньокам’янського. Під удари ворожої авіації потрапили Сіверськ та Різниківка.</p>
<p class=""><strong class="">На Торецькому напрямк</strong>у відбулося вісім ворожих атак у районі Торецька та Щербинівки. Українські воїни вже відбили шість з них, бої тривають, також противник активно застосовує бомбардувальну авіацію по Торецьку.</p>
<p class=""><strong class="">На Покровському напрямку</strong> від початку доби окупанти здійснили 23 спроби потіснити наших захисників із займаних позицій в районах Миролюбівки, Променя, Лисівки, Петрівки та Пустинки. Сили оборони стримують натиск та відбили 17 атак противника, шість боєзіткнень ще тривають.</p>
<p class=""><strong class="">На Курахівському напрямку</strong> загарбники атакували 26 разів поблизу Берестків, Новоселидівки, Вознесенки, Новодмитрівки, Максимільянівки, Дальнього та Антонівки. Десять спроб окупантів просунутися вперед вже відбито. Також ворог завдав авіаційного удару по Кураховому, скинувши дві авіабомби.</p>
<p class=""><strong class="">На Времівському напрямку</strong> відбувається чотири боєзіткнення поблизу Трудового, Макарівки, Рівнополя та Новодарівки. П’ять ворожих КАБів протягом дня прилетіло по Великій Новосілці.</p>
<p class=""><strong class="">На Оріхівському напрямку</strong> окупаційні війська обстрілюють підконтрольну українському уряду територію, цілячи по об’єктах цивільної інфраструктури та населених пунктах.</p>
<p class="">П’ять разів ворог намагався штурмувати наших оборонців <strong class="">на Придніпровському напрямку</strong>.</p>
<p class="">Триває операція <strong class="">в Курській області</strong>. Авіація та артилерія ворога продовжують завдавати ударів по своїй території. Українські воїни за сьогодні відбили десять атак загарбницьких військ, на даний час тривають боєзіткнення в одинадцяти локаціях.</p>
<p>Як повідомляла АрміяInform, у Франції <a href="https://armyinform.com.ua/2024/11/15/u-francziyi-zavershyla-navchannya-ukrayinska-brygada-anna-kyyivska/">завершила навчання українська бригада «Анна Київська»</a>.</p>
</div><p>Source: <a href="https://armyinform.com.ua/2024/11/15/bytva-za-shid-ponad-100-rosijskyh-atak-za-dobu-zsu-vidbyvayut-natysk-agresora/">https://armyinform.com.ua/2024/11/15/bytva-za-shid-ponad-100-rosijskyh-atak-za-dobu-zsu-vidbyvayut-natysk-agresora/</a></p></body></html>