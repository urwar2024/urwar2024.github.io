<html><body><h1>Українська бригада завершила навчання у Франції та отримала сучасну техніку</h1><hr/>Published Time: 2024-11-15T18:05:00+08:00<br>Author: Army Inform<br>Description: Про це повідомив Міністр оборони України Рустем Умєров.    Це перша українська бригада,...<br>Images: <a href="https://armyinform.com.ua/wp-content/uploads/2024/11/31261288088e78bcf6ef2o.webp">000000.webp</a><br>Categories: Новини<br>Tags: stoprussia, агресія рф, війна, вторгнення рф, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1130" sizes="(max-width: 2010px) 100vw, 2010px" src="../Images/2024-11-15T18-05-00-08-00/000000.png" srcset="../Images/2024-11-15T18-05-00-08-00/000000.png" width="2010"> </img></figure><!-- .post-thumbnail -->
<p><strong> Воїни бригади імені Анни Київської успішно завершили курс підготовки у Франції. </strong></p>
<p>Про це <a href="https://www.facebook.com/rustemumerov.ua/videos/1799621107238825/" rel="nofollow" target="_blank">повідомив</a> Міністр оборони України Рустем Умєров.</p>
<p>Це перша українська бригада, яка не лише пройшла навчання, але й була повністю споряджена Францією в рамках військової навчальної місії ЄС для України.</p>
<p>Французька сторона забезпечила українським воїнам високоякісну підготовку: як загальновійськову, так і спеціалізовану. Окрім того, бригада отримала сучасну техніку та озброєння, серед якого бронетранспортери, самохідні артилерійські установки, вантажівки, системи ситуаційної обізнаності та інше необхідне обладнання.</p>
<p>«Щиро дякую народу Франції та міністру оборони Себастьєну Лекорню за лідерство і неоціненну підтримку. Це посилює обороноздатність України і наближає нашу спільну перемогу», — наголосив Рустем Умєров.</p>
<p>Міністр також нагадав, що минулого місяця особисто зустрічався з українськими військовими, які проходили навчання у Франції, та відзначив їхній високий бойовий дух і рівень підготовки.</p>
<p>На завершення Рустем Умєров закликав міжнародних партнерів долучатися до таких ініціатив, взявши приклад із Франції: «Разом ми — сильніші!»</p>
<p>Як повідомляла АрміяInform, у Франції <a href="https://armyinform.com.ua/2024/11/15/u-francziyi-zavershyla-navchannya-ukrayinska-brygada-anna-kyyivska/">завершила навчання українська бригада «Анна Київська»</a>.</p>
</div><p>Source: <a href="https://armyinform.com.ua/2024/11/15/ukrayinska-brygada-zavershyla-navchannya-u-francziyi-ta-otrymala-suchasnu-tehniku/">https://armyinform.com.ua/2024/11/15/ukrayinska-brygada-zavershyla-navchannya-u-francziyi-ta-otrymala-suchasnu-tehniku/</a></p></body></html>