<html><body><h1>Норвегія приєднується до посиленої підтримки оборонної галузі України</h1><hr/>Published Time: 2024-11-15T18:36:00+08:00<br>Author: Army Inform<br>Description: Про це він написав на своїй сторінці у мережі Facebook.    Під час зустрічі Рустем Умєров...<br>Images: <a href="https://armyinform.com.ua/wp-content/uploads/2024/11/467307550_960276735920667_2677383319208586094_n.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, допомога партнерів, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-15T18-36-00-08-00/000000.jpg" srcset="../Images/2024-11-15T18-36-00-08-00/000000.jpg" width="1600"> </img></figure><!-- .post-thumbnail -->
<p><strong> Міністр оборони Рустем Умєров зустрівся з представниками Комітету закордонних справ та оборони Парламенту Королівства Норвегія, обговоривши питання безпеки та подальшу підтримку України. </strong></p>
<p>Про це він <a href="https://www.facebook.com/rustemumerov.ua/posts/pfbid02K4M8hYzjnfr3m6RqShAe78ogXonMbqiAKVX2HrmZnovVgwnFtMskk57X5c5JAGRhl" rel="nofollow" target="_blank">написав</a> на своїй сторінці у мережі Facebook.</p>
<p>Під час зустрічі Рустем Умєров подякував уряду та народу Норвегії за всебічну підтримку, яку країна надає Україні, зокрема за підтримку Плану перемоги Президента Володимира Зеленського, який має повну підтримку всіх скандинавських країн.</p>
<p>Особливу увагу міністр приділив безпековим аспектам цього плану та обговорив кроки для наближення України до НАТО.</p>
<p>Окремо було обговорено питання подальшої підтримки оборонної галузі України, зокрема через співпрацю у рамках «данської моделі» фінансування закупівель української оборонної продукції.</p>
<p>«Цей формат співпраці вже довів свою ефективність, і ми маємо спільно посилювати його», — підкреслив Рустем Умєров, зазначивши важливість подальшої підтримки з боку Норвегії у зміцненні обороноздатності України.</p>
<p>Як повідомляла АрміяInform, Міністр оборони України Рустем Умєров <a href="https://armyinform.com.ua/2024/11/15/chlenstvo-v-nato-ta-postachannya-ppo-klyuchovi-temy-peregovoriv-rustema-umyerova-v-oslo/">зустрівся в Осло з міністром закордонних справ Норвегії Еспеном Бартом Ейде</a> для обговорення актуальних питань безпеки та подальшої міжнародної підтримки України.</p>
<p>Нагадаємо, 14 листопада Рустем Умєров <a href="https://armyinform.com.ua/2024/11/14/rustem-umyerov-obgovoryv-posylennya-ukrayinskoyi-ppo-z-ministrom-oborony-norvegiyi/">прибув з робочим візитом</a> до Королівства Норвегія, де зустрівся з міністром оборони Норвегії Бйорном Арільдом Грамом. Делегації обговорили важливі питання двосторонньої співпраці, зокрема шляхи розвитку та посилення української системи протиповітряної оборони.</p>
<p>15 листопада Рустем Умєров <a href="https://armyinform.com.ua/2024/11/15/rustem-umyerov-zustrivsya-z-premyerom-norvegiyi-obgovoryly-potreby-zsu-ta-zmicznennya-ppo-ukrayiny/">зустрівся</a> з прем’єр-міністром Норвегії Йонасом Гаром Стьоре та обговорив з ним ситуацію на фронті та ключові потреби України, зокрема зміцнення нашої протиповітряної оборони напередодні зими.</p>
</div><p>Source: <a href="https://armyinform.com.ua/2024/11/15/norvegiya-pryyednuyetsya-do-posylenoyi-pidtrymky-oboronnoyi-galuzi-ukrayiny/">https://armyinform.com.ua/2024/11/15/norvegiya-pryyednuyetsya-do-posylenoyi-pidtrymky-oboronnoyi-galuzi-ukrayiny/</a></p></body></html>