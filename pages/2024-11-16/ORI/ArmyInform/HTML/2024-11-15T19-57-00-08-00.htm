<html><body><h1>Копав історію, а викопав підозру: путінський археолог завдав збитків Україні на понад 200 млн грн</h1><hr/>Published Time: 2024-11-15T19:57:00+08:00<br>Author: Army Inform<br>Description: Про це повідомляє Служба безпеки Україні.    Йдеться про завідувача сектору археології...<br>Images: <a href="https://armyinform.com.ua/wp-content/uploads/2024/11/8067d712-c913-4479-a874-6609648f653a.jpg">000000.jpg</a><br>Categories: Новини<br>Tags: Служба безпеки України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="886" src="../Images/2024-11-15T19-57-00-08-00/000000.jpg" srcset="../Images/2024-11-15T19-57-00-08-00/000000.jpg" width="1280"> </img></figure><!-- .post-thumbnail -->
<p><strong> Служба безпеки спільно з Нацполіцією та прокуратурою зібрала доказову базу на громадянина рф, який розграбовує українську культурну спадщину в тимчасово окупованому Криму. За оцінками експертів, його «археологічна експедиція» на півострові завдала Україні понад 200 млн грн збитків.  </strong></p>
<p>Про це <a href="https://t.me/SBUkr/13390" rel="nofollow" target="_blank">повідомляє</a> Служба безпеки Україні.</p>
<p>Йдеться про завідувача сектору археології федерального закладу «державний ермітаж» у санкт-петербурзі.</p>
<p>У 2014 році він очолив експедицію, яку особисто відвідував путін і яка понад 10 років проводить незаконні розкопки на об’єкті культурної спадщини України в Криму.</p>
<p>Зокрема, група підозрюваного проводила незаконні розкопки на площі сотень квадратних метрів, унаслідок чого рашисти зняли так званий культурний шар українського півострова на глибину майже 2 м.</p>
<p>Насамперед мова йде про територію українського археологічного комплексу «Стародавнє місто Мірмекій», що розташоване в районі Керчі.</p>
<p>Як встановила експертиза, під час розкопок рашисти пошкодили українську історичну локацію і завдали шкоду на суму понад 200 млн грн.</p>
<p>На підставі отриманих доказів археологу заочно повідомлено про підозру за ч. 4 ст. 298 Кримінального кодексу України (незаконне проведення пошукових робіт на об’єкті археологічної спадщини, знищення, руйнування або пошкодження об’єктів культурної спадщини, вчинене з метою пошуку рухомих предметів, що походять із об’єктів археологічної спадщини).</p>
<p>Наразі вирішується питання щодо оголошення фігуранта в міжнародний розшук для притягнення до кримінальної відповідальності за злочини проти культурної спадщини тисячолітньої Української державності.</p>
<p>Раніше АрміяInform <a href="https://armyinform.com.ua/2024/11/15/katuvav-veteraniv-ato-na-harkivshhyni-sudytymut-urodzhenczya-hersona-yakyj-sluzhyt-v-armiyi-rf/">повідомляла</a>, що судитимуть уродженця Херсона, який служить в армії рф.</p>
</div><p>Source: <a href="https://armyinform.com.ua/2024/11/15/kopav-istoriyu-a-vykopav-pidozru-putinskyj-arheolog-zavdav-zbytkiv-ukrayini-na-ponad-200-mln-grn/">https://armyinform.com.ua/2024/11/15/kopav-istoriyu-a-vykopav-pidozru-putinskyj-arheolog-zavdav-zbytkiv-ukrayini-na-ponad-200-mln-grn/</a></p></body></html>