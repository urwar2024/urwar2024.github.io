<html><body><h1>Уряд оновив критерії бронювання та критерії для отримання критичності: що змінилося</h1><hr/>Published Time: 2024-11-15T12:53:00+08:00<br>Author: Army Inform<br>Description: Про це повідомив прем’єр-міністр Денис Шмигаль.    Перш за все, регіональні та галузеві...<br>Images: <a href="https://armyinform.com.ua/wp-content/uploads/2021/02/kabmin-1-e1646727991712.jpg">000000.jpg</a><br>Categories: Новини<br>Tags: бронювання військовозобов’язаних<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="585" src="../Images/2024-11-15T12-53-00-08-00/000000.jpg" srcset="../Images/2024-11-15T12-53-00-08-00/000000.jpg" width="1035"> </img></figure><!-- .post-thumbnail -->
<p><strong> Кабінет Міністрів України за результатами аудиту підприємств та організацій, які мають статус критичних та мають право бронювати співробітників, ухвалив рішення про зміну критеріїв. </strong></p>
<p>Про це <a href="https://t.me/Denys_Smyhal/8867" rel="nofollow" target="_blank">повідомив</a> прем’єр-міністр Денис Шмигаль.</p>
<p>Перш за все, регіональні та галузеві критерії критичності підприємств тепер будуть погоджуватись із Міноборони та Мінекономіки.</p>
<p>По-друге, для приватного сектору зарплатний критерій та відсутність боргів перед бюджетом — тепер обов’язкові пункти для бронювання працівників.</p>
<p>Зокрема, нарахована середня зарплата у підприємстві й у заброньованого працівника повинна бути не менше 2,5 мінімальних зарплат. Це дозволить зменшити ризик зловживань, коли компанії працевлаштовують людину заради «тіньової» домовленості про бронювання.</p>
<p>Усі бронювання з 1 грудня будуть здійснюватися через Дію. Відбуватиметься щомісячний моніторинг підприємств та організацій, щоб вони відповідали всім критеріям.</p>
<p>Новий порядок діятиме з 1 грудня. Для всіх, хто вже має відстрочки, буде перехідний період на нові умови до 28 лютого.</p>
<p>До цієї дати всі підприємства мають поновити бронювання своїх працівників згідно з новими умовами незалежно від того, як і коли воно відбувалося.</p>
</div><p>Source: <a href="https://armyinform.com.ua/2024/11/15/uryad-onovyv-kryteriyi-bronyuvannya-ta-kryteriyi-dlya-otrymannya-krytychnosti-shho-zminylosya/">https://armyinform.com.ua/2024/11/15/uryad-onovyv-kryteriyi-bronyuvannya-ta-kryteriyi-dlya-otrymannya-krytychnosti-shho-zminylosya/</a></p></body></html>