<html><body><h1>Загрози вторгнення на Чернігівщину немає, прориву кордону не було — ЦПД</h1><hr/>Published Time: 2024-11-15T15:31:00+08:00<br>Author: Army Inform<br>Description: Про це повідомив керівник Центр протидії дезінформації, офіцер Сил оборони Андрій...<br>Images: <a href="https://armyinform.com.ua/wp-content/uploads/2024/11/bez-imeni-16.jpg">000000.jpg</a><br>Categories: Новини<br>Tags: ДРГ, Чернігівська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="573" src="../Images/2024-11-15T15-31-00-08-00/000000.jpg" srcset="../Images/2024-11-15T15-31-00-08-00/000000.jpg" width="973"> </img></figure><!-- .post-thumbnail -->
<p><strong> Прориву кордону російськими ДРГ на Чернігівщині не було, як і «заходу в село Грем’яч Чернігівської області» з російськими прапорами. </strong></p>
<p>Про це<a href="https://t.me/akovalenko1989/8287" rel="nofollow" target="_blank"> повідомив</a> керівник Центр протидії дезінформації, офіцер Сил оборони Андрій Коваленко.</p>
<p>Він зазначив, що росіяни навіть не перейшли зруйнований міст від кордону, тому від початку інформація є брехнею.</p>
<p>Він також нагадав, що в червні дуже схожа історія була з Рижівкою на Сумщині.</p>
<p>«Хтось десь з’явився, зняв прапор і втік. Ніякої загрози вторгнення на Чернігівщину немає. Є виключно обмежена загроза ДРГ», — зазначив Андрій Коваленко.</p>
<p>Він наголосив, що історія про Грем’яч брехлива і є виключно інформаційною операцією ворога. «У той же час після такої інформаційної історії з Рижівкою ворог втратив Суджу на Курщині», — нагадав Андрій Коваленко.</p>
<p>15 листопада російські пропагандисти поширили інформацію про нібито «вхід» до села Грем’яч. У ДПСУ спростували це та зазначили, що ворожа ДРГ встановила прапор неподалік кордону на зруйнованому мосту через річку Судость.</p>
</div><p>Source: <a href="https://armyinform.com.ua/2024/11/15/zagrozy-vtorgnennya-na-chernigivshhynu-nemaye-proryvu-kordonu-ne-bulo-czpd/">https://armyinform.com.ua/2024/11/15/zagrozy-vtorgnennya-na-chernigivshhynu-nemaye-proryvu-kordonu-ne-bulo-czpd/</a></p></body></html>