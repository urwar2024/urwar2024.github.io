<html><body><h1>«Противник хоче пов’язати кров’ю своїх військових»: причини показових страт окупантами українських солдатів</h1><hr/>Published Time: 2024-11-15T18:51:00+08:00<br>Author: Army Inform<br>Description: Про це в ефірі телемарафону «Єдині новини» розповів Максим Голубок, начальник штабу,...<br>Images: <a href="https://armyinform.com.ua/wp-content/uploads/2024/11/hartiya-4.jpg">000000.jpg</a><br>Categories: Новини<br>Tags: stoprussia, вбивство військовополонених, військовополонені, Нацгвардія, НГУ, Харківська область, Харківський напрямок, Харківщина, Хартія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="615" sizes="(max-width: 1094px) 100vw, 1094px" src="../Images/2024-11-15T18-51-00-08-00/000000.jpg" srcset="../Images/2024-11-15T18-51-00-08-00/000000.jpg" width="1094"> </img></figure><!-- .post-thumbnail -->
<p><strong> Противник свідомо страчує полонених українських захисників, адже таким чином хоче залякати — і українців, і своїх. </strong></p>
<p>Про це в ефірі телемарафону «Єдині новини» <a href="https://www.youtube.com/watch?v=j5TqaWCCdUg" rel="nofollow" target="_blank">розповів</a> Максим Голубок, начальник штабу, заступник командира 13 бригади Нацгвардії «Хартія».</p>
<p>За словами Максима Голубка, противник хоче пов’язати кров’ю своїх військових, щоб вони не здавалися полон. Одночасно — налякати українських захисників.</p>
<p>«Вони таким чином намагаються впливати психологічно на наших солдат. Висвітлюючи це у своїх соцмережах, розповсюджуючи по засобах масової інформації, думають, що наші солдати будуть це переглядати і залишати позиції самостійно», — розповів Максим Голубок.</p>
<p>Раніше АрміяInform <a href="https://armyinform.com.ua/2024/11/14/duzhe-shhilno-staly-syly-oborony-nadijno-kontrolyuyut-tankonebezpechni-napryamky-na-pivnochi-harkivshhyny/">повідомляла</a>, що у прикордонній зоні на півночі Харківської області бійці Сил оборони надійно контролюють танконебезпечні напрямки можливих штурмових дій ворога.</p>
</div><p>Source: <a href="https://armyinform.com.ua/2024/11/15/protyvnyk-hoche-povyazaty-krovyu-svoyih-vijskovyh-prychyny-pokazovyh-strat-okupantamy-ukrayinskyh-soldativ/">https://armyinform.com.ua/2024/11/15/protyvnyk-hoche-povyazaty-krovyu-svoyih-vijskovyh-prychyny-pokazovyh-strat-okupantamy-ukrayinskyh-soldativ/</a></p></body></html>