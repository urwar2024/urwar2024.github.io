<html><body><h1>У Міноборони розповіли про перші результати щодо зміни місця служби через Армія+</h1><hr/>Published Time: 2024-11-16T08:03:00+08:00<br>Author: Army Inform<br>Description: Про це повідомила заступник міністра оборони з питань цифровізації Катерина Черногоренко...<br>Images: <a href="https://armyinform.com.ua/wp-content/uploads/2024/08/armiya.jpg">000000.jpg</a><br>Categories: Новини<br>Tags: армія, Катерина Черногоренко, Міністерство оборони, Цифровізація ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../Images/2024-11-16T08-03-00-08-00/000000.jpg" srcset="../Images/2024-11-16T08-03-00-08-00/000000.jpg" width="2000"> </img></figure><!-- .post-thumbnail -->
<p><strong> 610 військовослужбовців подали заявки на переведення до інших частин у перший день роботи нової функції у застосунку Армія+. </strong></p>
<p>Про це повідомила заступник міністра оборони з питань цифровізації Катерина Черногоренко в ефірі телемарафону <a href="https://www.youtube.com/watch?v=j5TqaWCCdUg" rel="nofollow" target="_blank">«Єдині новини»</a>.</p>
<p>«Станом на цей момент у системі зареєстровано 610 оформлених, підписаних і відправлених рапортів. Ми вважаємо це активним темпом звернень від військовослужбовців і сподіваємось, що ця функція стане популярною», – сказала Катерина Черногоренко у п’ятницю ввечері.</p>
<p>15 листопада у застосунку Армія+ <a href="https://armyinform.com.ua/2024/11/12/zmina-misczya-sluzhby-rustem-umyerov-poyasnyv-yak-praczyuvatyme-novyj-mehanizm/">почала працювати функція</a>, яка спрощує подачу рапортів на зміну місця служби. Тепер потрібні лише копія військового квитка (або посвідчення офіцера) та рекомендаційний лист від нової бригади. Для рядового та сержантського складу дозвіл від діючого командира більше не потрібен.</p>
<p>Кадровий центр ЗСУ опрацьовує документи за чітко визначеною процедурою протягом 72 годин.</p>
<p>За відсутності підстав для відмови військовослужбовець отримує сповіщення про результат розгляду в застосунку Армія+. А в разі негативного рішення — повідомлення про причини відмови.</p>
</div><p>Source: <a href="https://armyinform.com.ua/2024/11/16/u-minoborony-rozpovily-pro-pershi-rezultaty-shhodo-zminy-misczya-sluzhby-cherez-armiya/">https://armyinform.com.ua/2024/11/16/u-minoborony-rozpovily-pro-pershi-rezultaty-shhodo-zminy-misczya-sluzhby-cherez-armiya/</a></p></body></html>