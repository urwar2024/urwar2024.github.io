<html><body><h1>Норвегія профінансує виробництво українського озброєння та техніки</h1><hr/>Published Time: 2024-11-15T13:39:00+08:00<br>Author: Army Inform<br>Description: Про це під час візиту до Осло Міністр оборони України Рустем Умєров домовився з...<br>Images: <a href="https://armyinform.com.ua/wp-content/uploads/2024/11/5312015015278142856.jpg">000000.jpg</a><br>Categories: Важливо, Новини<br>Tags: Норвегія, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../Images/2024-11-15T13-39-00-08-00/000000.jpg" srcset="../Images/2024-11-15T13-39-00-08-00/000000.jpg" width="811"> </img></figure><!-- .post-thumbnail -->
<p><strong> Норвегія долучиться до «данського формату» підтримки — прямого фінансування виробництва в Україні. </strong></p>
<p>Про це під час візиту до Осло Міністр оборони України Рустем Умєров домовився з прем’єр-міністром Норвегії Йонасом Гаром Стьоре та міністром оборони Бйорном Арільдом Грамом, <a href="https://t.me/ministry_of_defense_ua/10981" rel="nofollow" target="_blank">повідомляє</a> МОУ.</p>
<p>Така угода дозволить швидше виготовляти й постачати необхідне озброєння для наших Сил оборони.</p>
<p>Крім того, сторони обговорили новий формат співпраці — «норвезьку модель». Йдеться про нову модель інвестування в українські оборонні технологічні компанії. Деталі співпраці оприлюднять пізніше.</p>
<p>«Вдячний Норвегії за рішучість підтримувати Україну та готовність до поглиблення нашого партнерства», — сказав Рустем Умєров.</p>
<p>Як повідомляла АрміяInform, 14 листопада Рустем Умєров <a href="https://armyinform.com.ua/2024/11/14/rustem-umyerov-obgovoryv-posylennya-ukrayinskoyi-ppo-z-ministrom-oborony-norvegiyi/">прибув з робочим візитом</a> до Королівства Норвегія, де зустрівся з міністром оборони Норвегії Бйорном Арільдом Грамом. Делегації обговорили важливі питання двосторонньої співпраці, зокрема шляхи розвитку та посилення української системи протиповітряної оборони.</p>
<p>15 листопада Рустем Умєров <a href="https://armyinform.com.ua/2024/11/15/rustem-umyerov-zustrivsya-z-premyerom-norvegiyi-obgovoryly-potreby-zsu-ta-zmicznennya-ppo-ukrayiny/">зустрівся</a> з прем’єр-міністром Норвегії Йонасом Гаром Стьоре та обговорив з ним ситуацію на фронті та ключові потреби України, зокрема зміцнення нашої протиповітряної оборони напередодні зими.</p>
<p> </p>
</div><p>Source: <a href="https://armyinform.com.ua/2024/11/15/norvegiya-profinansuye-vyrobnycztvo-ukrayinskogo-ozbroyennya-ta-tehniky/">https://armyinform.com.ua/2024/11/15/norvegiya-profinansuye-vyrobnycztvo-ukrayinskogo-ozbroyennya-ta-tehniky/</a></p></body></html>