<html><body><h1>Скільки росіян гине в лісопосадці: кількість ворожих трупів на 200 метрів порахували в Силах оборони</h1><hr/>Published Time: 2024-11-15T09:52:00+08:00<br>Author: Army Inform<br>Description: Про це в ефірі національного телемарафону «Єдині новини» розповів командир батальйону...<br>Images: <a href="https://armyinform.com.ua/wp-content/uploads/2024/11/posadka.jpg">000000.jpg</a><br>Categories: Новини<br>Tags: Ахіллес, ворожі втрати, втрати ворога, Харківська область, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../Images/2024-11-15T09-52-00-08-00/000000.jpg" srcset="../Images/2024-11-15T09-52-00-08-00/000000.jpg" width="1920"> <figcaption class="wp-caption-text">
		 Скриншот з відео батальйону ударних безпілотних авіаційних комплексів «Ахіллес» 92 окремої штурмової бригади імені кошового отамана Івана Сірка</figcaption>
</img></figure><!-- .post-thumbnail -->
<p><strong> Після того, як опало листя, українські дронарі змогли підрахувати кількість загиблих ворогів в одній посадці. На 200 метрів лісосмуги нарахували 139 покинутих ворогом тіл. </strong></p>
<p>Про це в ефірі національного телемарафону «Єдині новини» <a href="https://youtu.be/j5TqaWCCdUg" rel="nofollow" target="_blank">розповів</a> командир батальйону ударних безпілотних авіаційних комплексів «Ахіллес» 92 окремої штурмової бригади імені кошового отамана Івана Сірка капітан Юрій Федоренко.</p>
<p>— Силам оборони в об’єднаній злагодженій роботі вдається достатньо суттєво нищити ударно-штурмовий потенціал противника. В одній з посадок, протяжність її десь до 200 метрів, нарахували 139 вбитих окупантів протягом якогось періоду часу, — сказав він.</p>
<p>Військовий наголосив, що такі втрати окупантів абсолютно неспівмірні з тими незначними тактичними успіхами, яких їм вдається досягати.</p>
<p>— Зараз посадки дуже добре видно, тому що опало листя. Уявляєте, які противник несе втрати, намагаючись досягати тактичних результатів і тактичних успіхів на полі бою. Втрати з тими результатами, які ворог отримав, вони неспівмірні, — підкреслив офіцер.</p>
<p>Слід зауважити, що у здійсненому підрахунку йдеться лише про тіла тих загиблих ворожих солдатів, які окупанти не спромоглися евакуювати. Також не враховано кількість поранених.</p>
<p>Раніше АрміяInform повідомляла, що <a href="https://armyinform.com.ua/2024/11/15/do-kupyanska-rosiyany-pronykly-zavdyaky-tumanu-vorozhi-tank-2-mtlb-ta-desant-znyshhyly/">під прикриттям густого туману росіянами вдалося проникнути на околицю Куп’янська, однак усю бронетехніку та піхотний десант ворога в місті знищили Сили оборони</a>.</p>
</div><p>Source: <a href="https://armyinform.com.ua/2024/11/15/skilky-rosiyan-gyne-v-lisoposadczi-kilkist-vorozhyh-trupiv-na-200-metriv-porahuvaly-u-sylah-oborony/">https://armyinform.com.ua/2024/11/15/skilky-rosiyan-gyne-v-lisoposadczi-kilkist-vorozhyh-trupiv-na-200-metriv-porahuvaly-u-sylah-oborony/</a></p></body></html>