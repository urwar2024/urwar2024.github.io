<html><body><h1>У Міноборони пояснили, чи можуть позбавити водійських прав за неявку за повісткою</h1><hr/>Published Time: 2024-11-15T15:18:00+08:00<br>Author: Army Inform<br>Description: Про це інформує Міністерство оборони України.    На практиці, позбавити посвідчення водія...<br>Images: <a href="https://armyinform.com.ua/wp-content/uploads/2020/09/77acfef9ac002e47cfc3020e10de49c60959d638.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" sizes="(max-width: 1200px) 100vw, 1200px" src="../Images/2024-11-15T15-18-00-08-00/000000.jpg" srcset="../Images/2024-11-15T15-18-00-08-00/000000.jpg" width="1200"> </img></figure><!-- .post-thumbnail -->
<p><strong> Інформація, поширена в деяких ЗМІ про автоматичне позбавлення водійських прав за неявку за повісткою, не відповідає дійсності. </strong></p>
<p>Про це <a href="https://t.me/ministry_of_defense_ua/10982" rel="nofollow" target="_blank">інформує</a> Міністерство оборони України.</p>
<p>На практиці, позбавити посвідчення водія через таку неявку не можуть.</p>
<p><strong>Однак закон передбачає наступне:</strong></p>
<p>Тимчасове обмеження права керування може бути застосоване до громадян, які ухиляються від виконання військового обов’язку, лише за рішенням суду.</p>
<p><strong>Для цього:</strong></p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Територіальний центр комплектування має звернутися до суду з позовною заявою, якщо громадянин ігнорує вимоги щодо виконання військового обов’язку.</div>
<p><strong>Процедура подачі позову має включати детальний опис вимог, що повинні бути виконані, та документальне підтвердження ухилення від обов’язків громадянином.</strong></p>
<p>Після розгляду позовної заяви суд ухвалює рішення щодо тимчасового обмеження права керування транспортом винятково за умови підтвердження факту ухилення та невиконання громадянином військового обовʼязку.</p>
<p>Отже, рішення про тимчасове обмеження водійських прав приймається тільки після розгляду справи у суді та за підтвердження порушення вимог щодо виконання військового обов’язку.</p>
<p>АрміяInform нагадує, що краще не порушувати закон чи не ризикувати життям, а скористатися<a href="https://armyinform.com.ua/job_zsu/"> агрегатором вакансій у ЗСУ</a> та <a href="https://armyinform.com.ua/2024/04/19/u-mou-rozpovily-pro-garantiyi-yaki-nadayut-rekrutyngovi-czentry/">рекрутинговими центрами</a>.</p>
</div><p>Source: <a href="https://armyinform.com.ua/2024/11/15/u-minoborony-poyasnyly-chy-mozhut-pozbavyty-vodijskyh-prav-za-neyavku-za-povistkoyu/">https://armyinform.com.ua/2024/11/15/u-minoborony-poyasnyly-chy-mozhut-pozbavyty-vodijskyh-prav-za-neyavku-za-povistkoyu/</a></p></body></html>