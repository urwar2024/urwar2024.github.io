<html><body><h1>Від кафедри до камери: доцент-«грушник» отримав персональну резиденцію на 15 років, але є нюанс</h1><hr/>Published Time: 2024-11-15T19:06:00+08:00<br>Author: Army Inform<br>Description: Про це повідомляє Служба безпеки України.    Він шпигував за Силами оборони та коригував...<br>Images: <a href="https://armyinform.com.ua/wp-content/uploads/2024/11/e7e1d38f-8067-443f-86db-a0c85c6e250d.jpg">000000.jpg</a><br>Categories: Новини<br>Tags: Служба безпека України, Харків, Харківська область, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-11-15T19-06-00-08-00/000000.jpg" srcset="../Images/2024-11-15T19-06-00-08-00/000000.jpg" width="1280"> </img></figure><!-- .post-thumbnail -->
<p><strong> Завдяки доказовій базі Служби безпеки реальний термін ув’язнення отримав ще один агент російської воєнної розвідки (більш відомої як гру), який діяв у Харкові. </strong></p>
<p>Про це <a href="https://t.me/SBUkr/13391" rel="nofollow" target="_blank">повідомляє</a> Служба безпеки України.</p>
<p>Він шпигував за Силами оборони та коригував ракетно-бомбові удари рф по місту.</p>
<p>Як встановило розслідування, зловмисником є 50-річний доцент місцевого університету, якого окупанти дистанційно завербували після початку повномасштабної війни.</p>
<p>Основним його завданням була фіксація наслідків ворожих «прильотів» для підготовки нових та коригування повторних атак рашистів по обласному центру.</p>
<p>Також зрадник відслідковував маршрути переміщення українських військ та локації складів з боєприпасами ЗСУ.</p>
<p>Отримані розвіддані він месенджером передавав своєму російському куратору у вигляді текстових повідомлень та відміток потенційних «цілей» на гугл-картах.</p>
<p>Контррозвідка СБУ затримала агента наприкінці 2023 року у його власному помешканні в Харкові.</p>
<p>На підставі зібраних Службою безпеки доказів зловмисника визнано винним за ч. 2 ст. 111 Кримінального кодексу України (державна зрада, вчинена в умовах воєнного стану).</p>
<p>За матеріалами СБУ суд призначив йому 15 років позбавлення волі з конфіскацією майна.</p>
<p>Нагадуємо, <a href="https://armyinform.com.ua/2024/11/15/zagrozy-vtorgnennya-na-chernigivshhynu-nemaye-proryvu-kordonu-ne-bulo-czpd/">прориву кордону російськими ДРГ на Чернігівщині не було</a>, як і «заходу в село Грем’яч Чернігівської області» з російськими прапорами.</p>
</div><p>Source: <a href="https://armyinform.com.ua/2024/11/15/vid-kafedry-do-kamery-doczent-grushnyk-otrymav-personalnu-rezydencziyu-na-15-rokiv-ale-ye-nyuans/">https://armyinform.com.ua/2024/11/15/vid-kafedry-do-kamery-doczent-grushnyk-otrymav-personalnu-rezydencziyu-na-15-rokiv-ale-ye-nyuans/</a></p></body></html>