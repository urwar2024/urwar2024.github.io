<html><body><h1>Сили оборони відбили 37 атак на Курахівському напрямку</h1><hr/>Published Time: 2024-11-15T08:24:00+08:00<br>Author: Army Inform<br>Description: Про це йдеться в оперативній інформації Генерального штабу ЗСУ станом на 08:00 15...<br>Images: <a href="https://armyinform.com.ua/wp-content/uploads/2024/11/467039708_913839127595833_5297060965130400638_n.jpg">000000.jpg</a><br>Categories: Новини<br>Tags: генштаб зсу, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-11-15T08-24-00-08-00/000000.jpg" srcset="../Images/2024-11-15T08-24-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом минулої доби по всій лінії фронту зафіксовано 144 бойових зіткнення. </strong></p>
<p>Про це йдеться в <a href="https://www.facebook.com/GeneralStaff.ua/posts/pfbid0CGD7dM4GjassrzpuBJGr1JWHsVWbMyzFCavXsJhmd6BG3hueuR3JPjZQyWJHbxtcl?locale=uk_UA" rel="nofollow" target="_blank">оперативній інформації</a> Генерального штабу ЗСУ станом на 08:00 15 листопада.</p>
<p>За уточненою інформацією, за вчора противник завдав по позиціях українських підрозділів та населених пунктах одного ракетного удару, застосувавши дві ракети, 50 авіаційних ударів, задіявши 103 КАБ. Крім цього, здійснив понад чотири тисячі обстрілів, 92 з них — із РСЗВ.</p>
<p><strong>На Харківському напрямку</strong> відбулося чотири ворожих атаки в районі населених пунктів Глибоке та Вовчанськ.</p>
<p>За уточненою інформацією <strong>на Куп’янському напрямку</strong> окупанти здійснили 11 атак. Сили оборони зупинили усі штурмові дії противника в районах Голубівки, Петропавлівки, Піщаного, Глушківки, Зеленого Гаю, Загризового, Кругляківки, Першотравневого та Лозової.</p>
<p><strong>На Лиманському напрямку </strong>наші війська відбили 9 атак загарбників поблизу населених пунктів Катеринівка, Дружелюбівка, Невське, Терни та Торське. Водночас ворог завдавав авіаударів в районі Серебрянського лісу.</p>
<p><strong>На Сіверському напрямку</strong> Сили оборони України відбили два штурми поблизу Верхньокам’янського.</p>
<p>За підтримки авіації <strong>на Краматорському напрямку</strong> ворог один раз намагався прорвати оборону в районі населеного пункту Предтечине.</p>
<p>Неподалік населених пунктів Диліївка, Торецьк та Щербинівка <strong>на Торецькому напрямку </strong>ворог здійснив 11 атак. До того ж активно застосовував бомбардувальну авіацію.</p>
<p>Наші захисники відбили 24 ворожих штурми різної інтенсивності <strong>на Покровському напрямку</strong> в районах населених пунктів Промінь, Лисівка, Сухий Яр, Пушкіне, Жовте та Пустинка.</p>
<p>Ворожі атаки <strong>на Курахівському напрямку</strong> Сили оборони відбили у районах населених пунктів Берестки, Сонцівка, Іллінка, Новоселидівка, Зоря, Дальне та Костянтинівка, де окупанти 37 разів намагалися прорвати оборону наших військ.</p>
<p>Ворог активно застосовував бомбардувальну авіацію <strong>на Времівському напрямку</strong>, на якому наші захисники відбили 12 атак окупантів в районі населених пунктів Макарівка, Янтарне, Рівнопіль, Новодарівка.</p>
<p><strong>На Оріхівському напрямку</strong> відбулось два бойових зіткнення неподалік Новоданилівки.</p>
<p>Чотири атаки окупантів не мали успіху <strong>на Придніпровському напрямку</strong>.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань ворога не виявлено.</p>
<p>Наші воїни продовжують активними діями завдавати загарбницьким військам втрат в живій силі та техніці, виснажують ворога вздовж всієї лінії бойового зіткнення і в глибокому тилу.</p>
<p>Загалом, минулої доби українські захисники <a href="https://armyinform.com.ua/2024/11/15/minus-1520-okupantiv-znyshheno-21-bbm-ta-20-artsystem-vtraty-rf-za-dobu/">знешкодили 1520 російських загарбників</a>. Також ворог втратив 11 танків, 21 бойову броньовану машину, 20 артилерійських систем, 2 засоби ППО, 34 БПЛА оперативно-тактичного рівня, 1 крилату ракету, 77 автомобілів та 16 одиниць спеціальної техніки.</p>
</div><p>Source: <a href="https://armyinform.com.ua/2024/11/15/syly-oborony-vidbyly-37-atak-na-kurahivskomu-napryamku/">https://armyinform.com.ua/2024/11/15/syly-oborony-vidbyly-37-atak-na-kurahivskomu-napryamku/</a></p></body></html>