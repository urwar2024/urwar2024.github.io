<html><body><h1>Міноборони допустило до експлуатації в Силах оборони бронеавтомобіль «Зубр»</h1><hr/>Published Time: 2024-11-15T11:03:00+08:00<br>Author: Army Inform<br>Description: Про це повідомили в МОУ.    Цей броньований транспортний засіб мультифункціональний і...<br>Images: <a href="https://armyinform.com.ua/wp-content/uploads/2024/11/5312015015278142601.jpg">000000.jpg</a><br>Categories: Важливо, Новини<br>Tags: бронеавтомобілі, Зубр, Міністерство оборони, Озброєння та техніка<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-11-15T11-03-00-08-00/000000.jpg" srcset="../Images/2024-11-15T11-03-00-08-00/000000.jpg" width="1280"> </img></figure><!-- .post-thumbnail -->
<p><strong> Міністерство оборони кодифікувало та допустило до експлуатації у підрозділах Сил оборони повнопривідний бронеавтомобіль підвищеної прохідності «Зубр». </strong></p>
<p>Про це <a href="https://mod.gov.ua/news/2024/11/15/park-bronetehniki-sil-oboroni-popovnit-zubr" rel="nofollow" target="_blank">повідомили</a> в МОУ.</p>
<p>Цей броньований транспортний засіб мультифункціональний і вирізняється мобільністю, маневреністю та компактними розмірами.</p>
<p>Бронеавтівка має посилену незалежну підвіску та неабиякі ходові характеристики, що дозволяє пересуватися на відносно високих швидкостях складними ділянками місцевості.</p>
<p>Неглибокі водні перешкоди також не є проблемою для подолання на цьому бронеавтомобілі.</p>
<p>Броня та конструкція «Зубра» забезпечує захист військовослужбовців від уражень стрілецькою зброєю та мінімізує травмування водія і пасажирів у разі підриву машини на міні чи ворожому фугасі.</p>
<p>Конструкція автомобіля дозволяє встановлювати додаткові системи озброєння, використовувати його для транспортування особового складу та евакуації поранених.</p>
<p>У Міноборони нагадали, що виробники та розробники зразків озброєння і військової техніки, які мають запитання щодо процесу кодифікації, можуть звертатися до Головного управління забезпечення супроводження життєвого циклу озброєння та військової техніки на електронну пошту: mdalc@mil.ua.</p>
<p>Як повідомляла АрміяInform, Міністерство оборони України <a href="https://armyinform.com.ua/2024/11/14/minoborony-kodyfikuvalo-dystanczijnyj-modul-vedennya-vognyu/">кодифікувало та допустило до використання</a> в підрозділах Сил оборони дистанційно керований модуль «Пернач» вітчизняного виробництва.</p>
</div><p>Source: <a href="https://armyinform.com.ua/2024/11/15/minoborony-dopustylo-do-ekspluatacziyi-u-sylah-oborony-broneavtomobil-zubr/">https://armyinform.com.ua/2024/11/15/minoborony-dopustylo-do-ekspluatacziyi-u-sylah-oborony-broneavtomobil-zubr/</a></p></body></html>