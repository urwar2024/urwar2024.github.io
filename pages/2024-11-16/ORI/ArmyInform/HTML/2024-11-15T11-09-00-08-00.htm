<html><body><h1>Рустем Умєров зустрівся з прем’єром Норвегії: обговорили потреби ЗСУ та зміцнення ППО України</h1><hr/>Published Time: 2024-11-15T11:09:00+08:00<br>Author: Army Inform<br>Description: Про це йдеться в повідомленні міністра на сторінці у Facebook.    На зустрічі обговорили...<br>Images: <a href="https://armyinform.com.ua/wp-content/uploads/2024/11/466360392_960066299275044_6933846866526019581_n.jpg">000000.jpg</a><br>Categories: Новини<br>Tags: Норвегія, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../Images/2024-11-15T11-09-00-08-00/000000.jpg" srcset="../Images/2024-11-15T11-09-00-08-00/000000.jpg" width="811"> </img></figure><!-- .post-thumbnail -->
<p><strong> Міністр оборони України Рустем Умєров сьогодні в Осло зустрівся з прем’єр-міністром Норвегії Йонасом Гаром Стьоре. </strong></p>
<p>Про це йдеться в повідомленні міністра на сторінці у <a href="https://www.facebook.com/rustemumerov.ua/posts/pfbid0XCyN2PSo4UcxCXPPENMUgxVhwrVH2GGfuSAnMgxco4VsymSEgCTd5Y6mSmuvzbTVl" rel="nofollow" target="_blank">Facebook</a>.</p>
<p>На зустрічі обговорили ситуацію на фронті та ключові потреби України, зокрема зміцнення нашої протиповітряної оборони напередодні зими та можливості для норвезьких інвестицій в українську оборонну промисловість.</p>
<p>Рустем Умєров подякував голові уряду та народу Норвегії за новий пакет допомоги на 500 мільйонів євро.</p>
<p>«Це важлива підтримка, яку ми дуже цінуємо. Норвегія стоїть з Україною у цей непростий час, і ми вдячні за їхню допомогу та солідарність», — сказав Міністр оборони України.</p>
<p>Як повідомляла АрміяInform, 14 листопада Рустем Умєров <a href="https://armyinform.com.ua/2024/11/14/rustem-umyerov-obgovoryv-posylennya-ukrayinskoyi-ppo-z-ministrom-oborony-norvegiyi/">прибув з робочим візитом</a> до Королівства Норвегія, де зустрівся з міністром оборони Норвегії Бйорном Арільдом Грамом. Делегації обговорили важливі питання двосторонньої співпраці, зокрема шляхи розвитку та посилення української системи протиповітряної оборони.</p>
</div><p>Source: <a href="https://armyinform.com.ua/2024/11/15/rustem-umyerov-zustrivsya-z-premyerom-norvegiyi-obgovoryly-potreby-zsu-ta-zmicznennya-ppo-ukrayiny/">https://armyinform.com.ua/2024/11/15/rustem-umyerov-zustrivsya-z-premyerom-norvegiyi-obgovoryly-potreby-zsu-ta-zmicznennya-ppo-ukrayiny/</a></p></body></html>