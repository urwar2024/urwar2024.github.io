<html><body><h1>Президент України розповів про ключові напрямки плану внутрішньої стійкості</h1><hr/>Published Time: 2024-11-15T20:01:00+08:00<br>Author: Army Inform<br>Description: Про це він заявив під час вечірнього звернення.    Володимир Зеленський наголосив,...<br>Images: <a href="https://armyinform.com.ua/wp-content/uploads/2024/11/4e21a912183592b1a600e3de7ab798ae_1731689592_extra_large.png">000000.png</a><br>Categories: Новини<br>Tags: stoprussia, агресія рф, війна, Володимир Зеленський, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-11-15T20-01-00-08-00/000000.png" srcset="../Images/2024-11-15T20-01-00-08-00/000000.png" width="1241"> </img></figure><!-- .post-thumbnail -->
<p><strong> Президент України Володимир Зеленський розповів про продовження роботи над ключовими напрямами плану внутрішньої стійкості країни, зокрема щодо фронту та людського капіталу. </strong></p>
<p>Про це він <a href="https://www.president.gov.ua/news/minska-3-ne-bude-nam-potriben-realnij-mir-zvernennya-prezide-94433" rel="nofollow" target="_blank">заявив</a> під час вечірнього звернення.</p>
<p>Володимир Зеленський наголосив, що ці два аспекти є фундаментальними для захисту України в умовах російської агресії.</p>
<p>Він підкреслив важливість не лише забезпечення оборони, але й збереження та зміцнення нації після війни. Мета, за словами Президента, — захистити українців, як військових, так і цивільних, і створити умови для післявоєнного відновлення держави та її народу.</p>
<p>Володимир Зеленський також продовжив міжнародну роботу, зокрема дипломатичні контакти, і зазначив, що сьогодні він поспілкувався зі студентами університетів Латинської Америки.</p>
<p>Президент підкреслив важливість того, щоб люди в усьому світі розуміли необхідність відновлення миру в міжнародних відносинах.</p>
<p>Як повідомляла АрміяInform, «„Мінська-3“ не буде — нам потрібен реальний мир»: <a href="https://armyinform.com.ua/2024/11/15/minska-3-ne-bude-nam-potriben-realnyj-myr-prezydent-vidreaguvav-na-dzvinok-sholcza-putinu/">Президент відреагував на дзвінок Шольца Путіну</a>.</p>
</div><p>Source: <a href="https://armyinform.com.ua/2024/11/15/prezydent-ukrayiny-rozpoviv-pro-klyuchovi-napryamky-planu-vnutrishnoyi-stijkosti/">https://armyinform.com.ua/2024/11/15/prezydent-ukrayiny-rozpoviv-pro-klyuchovi-napryamky-planu-vnutrishnoyi-stijkosti/</a></p></body></html>