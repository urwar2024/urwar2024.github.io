<html><body><h1>На Буковині під суд піде експосадовиця міської ради за «вирішення питання» зі звільнення від призову</h1><hr/>Published Time: 2024-03-14T10:34:00+08:00<br>Author: Army Inform<br>Description: Про це повідомляє Спеціалізована прокуратура у сфері оборони Західного регіону.    За...<br>Images: <a href="https://armyinform.com.ua/wp-content/uploads/2024/03/431954274_803834868449907_8054248809426517939_n-e1710405183608.jpg">000000.jpg</a><br>Categories: Новини<br>Tags: stoprussia, агресія рф, Буковина, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="320" src="../Images/2024-03-14T10-34-00-08-00/000000.jpg" srcset="../Images/2024-03-14T10-34-00-08-00/000000.jpg" width="534"> </img></figure><!-- .post-thumbnail -->
<p><strong> На Буковині викрили ексчиновницю департаменту міськради, яка за 4000 доларів США «вирішувала питання» про звільнення від призову. Їй «світить» до 8 років позбавлення волі з конфіскацією майна. </strong></p>
<p>Про це <a href="https://www.facebook.com/spzr.gp.gov.ua/posts/pfbid02GU9vK1P9wogUFzH4HEuxgvMumCtFYZf98g72jrVfd5juGCoTKGxrMjDfFgywPY6Bl" rel="nofollow" target="_blank">повідомляє</a> Спеціалізована прокуратура у сфері оборони Західного регіону.</p>
<p>За даними слідства, колишня 31-річна чиновниця у січні цього року пообіцяла військовозобов’язаному із вродженою вадою серця допомогти із оформленням II групи інвалідності. Користуючись владним авторитетом та нібито дружніми взаєминами із членами медичних установ та військово-лікарських комісій, вона зобов’язувалась вплинути на їхнє рішення.</p>
<p>Для «вирішення питання» вона висунула чоловіку вимогу — 4 тисячі доларів США за виготовлення довідки, яка звільнить його від призову за мобілізацією. Гроші погодилася отримати частинами.</p>
<p>Під час передачі вже готової довідки медико-соціальної експертизи одного із лікувальних закладів з іншої області та отримання другої частини неправомірної вигоди у розмірі 3500 доларів США її затримали.</p>
<p>Наразі для неї обрано міру запобіжного заходу у вигляді тримання під вартою із правом внесення застави. Перевіряється причетність до злочину інших осіб.</p>
<div class="mIOAIO_blockquote"><blockquote class="_miaomo90"><p><strong><span style="color: #008000;">Довідково:</span></strong> санкція статті передбачає від 3 до 8 років позбавлення волі з конфіскацією майна.</p></blockquote></div>
<p>Як повідомляла <a href="https://armyinform.com.ua/2024/03/14/zatrymano-cholovika-yakyj-praczyuvav-na-golovne-upravlinnya-genshtabu-zs-rosiyi-jomu-zagrozhuye-tyuremne-uvyaznennya/">АрміяInform</a>, затримано чоловіка, який працював на головне управління генштабу зс рф. Йому загрожує тюремне ув’язнення.</p>
</div><p>Source: <a href="https://armyinform.com.ua/2024/03/14/na-bukovyni-pid-sud-pide-eksposadovyczya-miskoyi-rady-za-vyrishennya-pytannya-zi-zvilnennya-vid-pryzovu/">https://armyinform.com.ua/2024/03/14/na-bukovyni-pid-sud-pide-eksposadovyczya-miskoyi-rady-za-vyrishennya-pytannya-zi-zvilnennya-vid-pryzovu/</a></p></body></html>