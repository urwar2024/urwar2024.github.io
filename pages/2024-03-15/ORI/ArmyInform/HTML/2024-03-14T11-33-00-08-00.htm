<html><body><h1>Допомогти Україні перемогти означає виробити достатню кількість зброї і вчасно її надати — президент Литви</h1><hr/>Published Time: 2024-03-14T11:33:00+08:00<br>Author: Army Inform<br>Description: Про це йдеться в його Twitter.    Литовський лідер наголосив, що головні пріоритети...<br>Images: <a href="https://armyinform.com.ua/wp-content/uploads/2024/03/gijxeeyw4aan1ju.jpg">000000.jpg</a><br>Categories: Новини<br>Tags: війна, Гітанас Науседа, Литва, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-14T11-33-00-08-00/000000.jpg" srcset="../Images/2024-03-14T11-33-00-08-00/000000.jpg" width="2048"> </img></figure><!-- .post-thumbnail -->
<p><strong> Президент Литви Гітанас Науседа на паризькому форумі оборонної промисловості «Оборона і стратегія» заявив, що допомогти Україні перемогти означає виробити достатню кількість боєприпасів, озброєння, техніки і вчасно їх надати. </strong></p>
<p>Про це <a href="https://twitter.com/GitanasNauseda/status/1767927927402905625" rel="nofollow" target="_blank">йдеться</a> в його Twitter.</p>
<p>Литовський лідер наголосив, що головні пріоритети Європи зараз мають бути зосереджені на допомозі Україні в досягненні перемоги та збільшенні інвестицій у власну безпеку та оборону.</p>
<p>«Нам потрібно виробляти боєприпаси та озброєння в набагато більших кількостях і з набагато більшою швидкістю, а також надавати пріоритет поставкам Україні та європейським союзникам. Йдеться не лише про допомогу Україні. Це інвестиція у власну безпеку та власне майбутнє», — підкреслив він.</p>
<p>Виступаючи на форумі, литовський лідер сказав, що війна в Україні — це не лише війна росії проти України. Адже метою путіна є знищення Європи та змусити США відійти від своїх позицій глобального лідерства.</p>
<p>«Час має величезне значення. путін твердо поставив росію на шлях війни — експансія та агресія не припиняться, якщо ми їх не зупинимо. Ми повинні зупинити росію за межами наших кордонів», — зауважив Гітанас Науседа.</p>
<p>Як повідомляла АрміяInform, президенти Литви і Франції напередодні <a href="https://armyinform.com.ua/2024/03/13/prezydenty-lytvy-i-francziyi-na-zustrichi-treba-daty-ukrayini-neobhidnu-pidtrymku-ta-zupynyty-kryvavyj-rezhym-kremlya/">заявили</a>, що треба дати Україні необхідну підтримку та зупинити кривавий режим кремля.</p>
</div><p>Source: <a href="https://armyinform.com.ua/2024/03/14/dopomogty-ukrayini-peremogty-oznachaye-vyrobyty-dostatnyu-kilkist-zbroyi-i-vchasno-yiyi-nadaty-prezydent-lytvy/">https://armyinform.com.ua/2024/03/14/dopomogty-ukrayini-peremogty-oznachaye-vyrobyty-dostatnyu-kilkist-zbroyi-i-vchasno-yiyi-nadaty-prezydent-lytvy/</a></p></body></html>