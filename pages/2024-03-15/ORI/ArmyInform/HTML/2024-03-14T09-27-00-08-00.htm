<html><body><h1>У Силах оборони доповіли про ефект від знищення ворожого КП на танкері «погодін»</h1><hr/>Published Time: 2024-03-14T09:27:00+08:00<br>Author: Army Inform<br>Description: Свої коментарі Наталія Гуменюк надала під час прямого ефіру в телемарафоні «Єдині новини»...<br>Images: <a href="https://armyinform.com.ua/wp-content/uploads/2024/03/j6hd6rijsefvye8paaxyfw7naxb0xwzp5rwnqa9w.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Наталія Гуменюк<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" sizes="(max-width: 1233px) 100vw, 1233px" src="../Images/2024-03-14T09-27-00-08-00/000000.jpg" srcset="../Images/2024-03-14T09-27-00-08-00/000000.jpg" width="1233"> </img></figure><!-- .post-thumbnail -->
<p><strong> Речниця Сил оборони півдня України полковник Наталія Гуменюк розповіла про значне зменшення використання російською окупаційною армією FPV-дронів на Миколаївському напрямку після знищення Силами оборони ворожого командного пункту на танкері «механік погодін» у районі Кінбурнської коси. </strong></p>
<p>Свої коментарі Наталія Гуменюк надала під час прямого ефіру в телемарафоні «Єдині новини» вранці 14 березня 2024 року.</p>
<p>«Знищення пункту управління дронами в районі Кінбурнської коси, який розташовувався на цивільному судні, нагадаю, це було кілька днів тому, привело до того, що на Миколаївському напрямку використання FPV-дронів суттєво знизилось», — розповіла речниця Сил оборони півдня України.</p>
<p>Крім того, за словами Наталії Гуменюк, знов на боці Сил оборони України географія.</p>
<p>«Правий берег, який вище за лівий, дозволяє нам ефективніше застосовувати, до прикладу, радіоелектронну боротьбу, ніж ворогам», — зазначила вона.</p>
<p>Як повідомляла <a href="https://armyinform.com.ua/2024/03/12/u-vms-zsu-rozpovily-pro-znyshhenyj-u-rajoni-kinburskoyi-kosy-rosijskyj-tanker-mehanik-pogodin/">АрміяInform</a>, у ВМС ЗСУ розповіли про знищений у районі Кінбурнської коси російський танкер «механік погодін».</p>
</div><p>Source: <a href="https://armyinform.com.ua/2024/03/14/u-sylah-oborony-dopovily-pro-efekt-vid-znyshhennya-vorozhogo-kp-na-tankeri-pogodin/">https://armyinform.com.ua/2024/03/14/u-sylah-oborony-dopovily-pro-efekt-vid-znyshhennya-vorozhogo-kp-na-tankeri-pogodin/</a></p></body></html>