<html><body><h1>росіяни випустили по Харкову ракети С-300 та «шахеди»: що відомо про влучання</h1><hr/>Published Time: 2024-03-14T08:12:00+08:00<br>Author: Army Inform<br>Description: Про це повідомили міський голова Ігор Терехов та очільник Харківської ОВА Олег Синєгубов....<br>Images: <a href="https://armyinform.com.ua/wp-content/uploads/2023/11/shahed-scaled.jpg">000000.jpg</a><br>Categories: Новини<br>Tags: агресія рф, війна, ворожі обстріли, вторгнення рф, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-14T08-12-00-08-00/000000.jpg" srcset="../Images/2024-03-14T08-12-00-08-00/000000.jpg" width="1200"> </img></figure><!-- .post-thumbnail -->
<p><strong> Уночі 14 березня російські війська атакували Харків із застосуванням ударних безпілотників типу «шахед» та ракет С-300. </strong></p>
<p>Про це повідомили міський голова Ігор Терехов та очільник Харківської ОВА Олег Синєгубов.</p>
<p>«Окупанти завдали удар ракетою С-300 по Шевченківському району Харкова. На цю хвилину — без постраждалих. Є пошкодження нежитлових цивільних приміщень. Огляд місця профільними службами триває», — <a class="wsw__a" href="https://t.me/synegubov/8712" rel="noopener" target="_blank">написав</a> Олег Синєгубов.</p>
<p>Раніше Ігор Терехов <a class="wsw__a" href="https://t.me/ihor_terekhov/1103" rel="noopener" target="_blank">проінформував,</a> що ворожий «шахед» упав у середмісті в районі приватних будинків. На щастя, обійшлось без постраждалих.</p>
<p>Згодом міський голова <a class="wsw__a" href="https://t.me/ihor_terekhov/1105" rel="noopener" target="_blank">уточнив</a>, що «другий за ранок «приліт» стався в лісосмузі міста поряд із нежитловими приміщеннями», зафіксовані «незначні пошкодження кількох будівель».</p>
<p>Як повідомляла АрміяInform, армія рф <a class="" href="https://armyinform.com.ua/2024/03/14/armiya-rf-gatyt-po-zaporizhzhyu-aviasnaryadamy-ye-rujnuvannya-zhytlovyh-budynkiv/" title="Читати: Армія рф гатить по Запоріжжю авіаснарядами: є руйнування житлових будинків">гатить</a> по Запоріжжю авіаснарядами, є руйнування житлових будинків.</p>
</div><p>Source: <a href="https://armyinform.com.ua/2024/03/14/rosiyany-vypustyly-po-harkovu-rakety-s-300-ta-shahedy-shho-vidomo-pro-vluchannya/">https://armyinform.com.ua/2024/03/14/rosiyany-vypustyly-po-harkovu-rakety-s-300-ta-shahedy-shho-vidomo-pro-vluchannya/</a></p></body></html>