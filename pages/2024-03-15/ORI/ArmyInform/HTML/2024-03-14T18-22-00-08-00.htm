<html><body><h1>Після руйнування росіянами нафтобази в Харкові рівень забрудненості річок перевищував норму в 820 разів — Олег Синєгубов</h1><hr/>Published Time: 2024-03-14T18:22:00+08:00<br>Author: Army Inform<br>Description: Як повідомляє кореспондентка АрміяInform, про це заявив на брифінгу начальник Харківської...<br>Images: <a href="https://armyinform.com.ua/wp-content/uploads/2024/03/img_4184-1-scaled.jpg">000000.jpg</a><br>Categories: Новини<br>Tags: атака шахедами, екоцид, Харківська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-14T18-22-00-08-00/000000.jpg" srcset="../Images/2024-03-14T18-22-00-08-00/000000.jpg" width="2048"> <figcaption class="wp-caption-text">
		Фото - Харківський Медіа хаб
</figcaption>
</img></figure><!-- .post-thumbnail -->
<p><strong> Близько 3 тисяч тонн нафтопродуктів потрапило в водойми Харківщини через виток після влучання російських ударних БПЛА по нафтобазі в Немишлянському районі Харкова 10 лютого. </strong></p>
<p>Як повідомляє кореспондентка АрміяInform, про це заявив на брифінгу начальник Харківської ОВА Олег Синєгубов.</p>
<p>«Рівень забрудненості річки Сіверський Донець перевищував норму в 3,7 рази, Лопань — в 2 рази, Немишля — в 260 разів, Харків — у 820», — сказав Олег Синєгубов.</p>
<p>Завдяки заходам, яких було негайно вжито, рівень забруднення вдалося знизити Сіверського Донця на цей час прийшов в норму, решта річок — в середньому в 12 разів вище допустимого.</p>
<p>Очільник Харківської обласної прокуратури Олександр Фільчаков зазначив, що за фактом удару триває кримінальне провадження за статтею 438 ККУ «Порушення законів і звичаїв війни».</p>
<p>За його словами, розслідування даного злочину здійснюється прокурорами спеціальної екологічної прокуратури.</p>
<p>Залежно від висновків судово-кримінальних експертів, можливо, буде здійснена додаткова перекваліфікація злочину на ст. 441 ККУ «Екоцид» та ст. 273 «Порушення правил безпеки на вибухонебезпечних підприємствах».</p>
</div><p>Source: <a href="https://armyinform.com.ua/2024/03/14/pislya-rujnuvannya-rosiyanamy-naftobazy-v-harkovi-riven-zabrudnenosti-richok-perevyshhuvav-normu-v-820-raziv-oleg-synyegubov/">https://armyinform.com.ua/2024/03/14/pislya-rujnuvannya-rosiyanamy-naftobazy-v-harkovi-riven-zabrudnenosti-richok-perevyshhuvav-normu-v-820-raziv-oleg-synyegubov/</a></p></body></html>