<html><body><h1>У Міноборони показали, як облаштовані медичні вагони для евакуації поранених</h1><hr/>Published Time: 2024-03-14T16:12:00+08:00<br>Author: Army Inform<br>Description: Про це інформує Міністерство оборони України.    Як зазначили у відомстві, демонстрація...<br>Images: <a href="https://armyinform.com.ua/wp-content/uploads/2024/03/b2135fda2f02054c1200b927d8834f01678b9294-scaled.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/19fad3011f756e6efd6d4e1d6a788a5aae1c2c09.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/ae9a40fbc08a19217c8a86e924c844c184f5d59a.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/68e96d9139f65203d1bd572c79beb361ae4e9c6a.jpeg">000003.jpeg</a>&nbsp;<a href="https://armyinform.com.ua/wp-content/uploads/2024/03/9cb75ab546740ab34eb8e27be9d271850bfe4337.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/a122aa9d0387c8893150bcf3f754662842908321.jpg">000005.jpg</a><br>Categories: Важливо, Новини<br>Tags: stoprussia, агресія рф, війна, вторгнення рф, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-14T16-12-00-08-00/000000.jpg" srcset="../Images/2024-03-14T16-12-00-08-00/000000.jpg" width="2048"> </img></figure><!-- .post-thumbnail -->
<p><strong> Заступник Міністра оборони України Наталія Калмикова продемонструвала журналістам медичний евакуаційний поїзд. </strong></p>
<p>Про це інформує Міністерство оборони України.</p>
<p>Як зазначили у відомстві, демонстрація відбувалася за участю представників Міністерства оборони України, Укрзалізниці, Міністерства розвитку громад, територій та інфраструктури України та Командування Медичних сил.</p>
<p>«Ключову роль у військовій медицині під час війни відіграє координація та логістика. Адже час вкрай важливий на будь-якому етапі медичної допомоги пораненому чи травмованому бійцю і відіграє ключову роль для подальшого лікування. Саме тому евакуаційні медичні та реанімаційні вагони стали надважливим елементом для надання якісної та своєчасної допомоги. Хочу подякувати всім, хто долучився до цієї вкрай важливої справи: залізничникам, медикам, військовим, волонтерам. Ваші спільні дії врятували тисячі життів», — наголосила заступник Міністра оборони України Наталія Калмикова.</p>
<img alt="" height="934" loading="lazy" src="../Images/2024-03-14T16-12-00-08-00/000001.jpeg" srcset="../Images/2024-03-14T16-12-00-08-00/000001.jpeg" width="1400">
<p>Водночас голова правління АТ «Укрзалізниця» Євген Лященко зазначив, що перший медичний вагон, який не має аналогів у світі, було створено на початку березня 2022 року.</p>
<p>«Тоді не існувало жодних креслень та технічної документації, але була велика потреба в таких вагонах. Залізничники й медики за чотири дні переобладнали перший такий вагон. Сьогодні ж загальна кількість вагонів, задіяних у медичній евакуації в Україні, становить 62 одиниці. Дякуємо всім партнерам, з ким реалізуємо цей надзвичайно важливий проєкт. Унікальний досвід залізничників, медиків і військових дає можливість рятувати життя — і це те, чим Укрзалізниця займалась і займається від початку повномасштабного вторгнення», — зазначив він.</p>
<p>За словами Євгена Ляшенка, обладнання медичних вагонів тотожне обладнанню справжнього госпіталя. Це дає можливість надання екстреної медичної допомоги прямо під час руху, тож ці вагони можуть транспортувати важкопоранених військовослужбовців, яких неможливо перевозити іншими видами транспорту.</p>
<p>У вагонах працюють анестезіологи, медсестри, медбрати, санітари та евакуаційні бригади залізничників. Медичне обладнання на борту поїзда робить можливим навіть оперативне втручання під час руху поїзда у найбільш критичних випадках.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="551556,551555,551554,551553" data-itemtag="dl" data-link="file" data-max-width="100%" data-ratio="1.4989293361884" data-size="large" data-width="1400"><div class="gallery galleryid-551552 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ae9a40fbc08a19217c8a86e924c844c184f5d59a.jpeg" href="https://armyinform.com.ua/wp-content/uploads/2024/03/ae9a40fbc08a19217c8a86e924c844c184f5d59a.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-12-00-08-00/000002.jpeg" srcset="../Images/2024-03-14T16-12-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/68e96d9139f65203d1bd572c79beb361ae4e9c6a.jpeg" href="https://armyinform.com.ua/wp-content/uploads/2024/03/68e96d9139f65203d1bd572c79beb361ae4e9c6a.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-12-00-08-00/000003.jpeg" srcset="../Images/2024-03-14T16-12-00-08-00/000003.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/9cb75ab546740ab34eb8e27be9d271850bfe4337-scaled.jpg" href="https://armyinform.com.ua/wp-content/uploads/2024/03/9cb75ab546740ab34eb8e27be9d271850bfe4337-scaled.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-12-00-08-00/000004.jpg" srcset="../Images/2024-03-14T16-12-00-08-00/000004.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/a122aa9d0387c8893150bcf3f754662842908321-scaled.jpg" href="https://armyinform.com.ua/wp-content/uploads/2024/03/a122aa9d0387c8893150bcf3f754662842908321-scaled.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-12-00-08-00/000005.jpg" srcset="../Images/2024-03-14T16-12-00-08-00/000005.jpg" width="150"/></a>
</dt></dl>
</div>
</div>
<p>Зі свого боку Віцепремʼєр-міністр з відновлення України Олександр Кубраков наголосив, що існують перспективи для курсування медичних вагонів не тільки від фронту до тилових шпиталів.</p>
<p>«Ми технічно готові до запуску вагонів до і через кордон для лікування та реабілітації наших воїнів. Працюємо з партнерами над реалізацією», — прокоментував він.</p>
<p>До кінця 2024 року залізничники переобладнають ще вісім евакуаційних вагонів для потреб медичної евакуації та порятунку життів українських захисників.</p>
<p>Як повідомляла АрміяInform, у Міноборони обговорили з бойовими медиками <a href="https://armyinform.com.ua/2024/03/07/u-minoborony-obgovoryly-z-bojovymy-medykamy-obsyagy-domedychnoyi-dopomogy-na-poli-boyu/">обсяги домедичної допомоги на полі бою</a>.</p>
</img></div><p>Source: <a href="https://armyinform.com.ua/2024/03/14/u-minoborony-pokazaly-yak-oblashtovani-medychni-vagony-dlya-evakuacziyi-poranenyh/">https://armyinform.com.ua/2024/03/14/u-minoborony-pokazaly-yak-oblashtovani-medychni-vagony-dlya-evakuacziyi-poranenyh/</a></p></body></html>