<html><body><h1>У ГУР розповіли, які результати виборів «намалюють» путіну</h1><hr/>Published Time: 2024-03-14T08:51:00+08:00<br>Author: Army Inform<br>Description: Про це розповів представник Головного управління розвідки Міністерства оборони України...<br>Images: <a href="https://armyinform.com.ua/wp-content/uploads/2023/12/foto-12-putin.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ГУР МО України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="711" src="../Images/2024-03-14T08-51-00-08-00/000000.jpg" srcset="../Images/2024-03-14T08-51-00-08-00/000000.jpg" width="1200"> <figcaption class="wp-caption-text">
		володимир путін під час прямої лінії. Фото: EPA </figcaption>
</img></figure><!-- .post-thumbnail -->
<p><strong> На поневолених українських територіях російські окупанти уже розпочали дострокове «голосування» за свого президента путіна — залякують місцеве населення та активно задіюють колаборантів. Хоча результати «виборів» у кремлі знають заздалегідь. Навіщо москва намагається грати в «правову державу» в очах Заходу та які результати «намалюють» путіну? </strong></p>
<p class="">Про це <a href="https://gur.gov.ua/content/tsyfry-maiut-znachennia-vykliuchno-dlia-putina-i-rosiiskoi-propahandy-vadym-skibitskyi-pro-vybory-u-rf.html" rel="nofollow" target="_blank">розповів</a> представник Головного управління розвідки Міністерства оборони України Вадим Скібіцький.</p>
<p class="">За його словами, російський диктатор владімір путін поставив завдання своїм посіпакам та місцевим колаборантам на тимчасово окупованих територіях України «намалювати» явку громадян 75% та стільки ж відсотків його підтримки. Втім, як припускає Вадим Скібіцький, дуже ймовірно, що прислужники, аби догодити своєму господареві, можуть «намалювати» 85% та вище.</p>
<p class="">«Ці цифри мають значення виключно для путіна і російської пропаганди, щоб намагатися показати його підтримку як у росії, так і на окупованих територіях. Але очевидно, що ці вибори — черговий фарс, результати якого заздалегідь знають у кремлі», — пояснив Вадим Скібіцький.</p>
<div class="single-content">
<p>Як повідомляла АрміяInform, у воєнній розвідці розповіли про <a href="https://armyinform.com.ua/2024/03/13/u-voyennij-rozvidczi-rozpovily-pro-naslidky-vybuhiv-na-npz-u-rosiyi/">наслідки вибухів на НПЗ у росії</a>.</p>
</div>
</div><p>Source: <a href="https://armyinform.com.ua/2024/03/14/u-gur-rozpovily-yaki-rezultaty-vyboriv-namalyuyut-putinu/">https://armyinform.com.ua/2024/03/14/u-gur-rozpovily-yaki-rezultaty-vyboriv-namalyuyut-putinu/</a></p></body></html>