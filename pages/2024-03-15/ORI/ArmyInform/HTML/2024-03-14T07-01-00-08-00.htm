<html><body><h1>Добровольцями ставали ті, хто не підлягав мобілізації: про військові традиції січових стрільців</h1><hr/>Published Time: 2024-03-14T07:01:00+08:00<br>Author: Army Inform<br>Description: Про Український добровольчий легіон січових стрільців, що справили колосальний вплив на...<br>Images: <a href="https://armyinform.com.ua/wp-content/uploads/2024/03/01_golovna-4.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/02-4.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/03.png">000002.png</a>&nbsp;<a href="https://armyinform.com.ua/wp-content/uploads/2024/03/04-3.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/05-4.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/06-4.jpg">000005.jpg</a>&nbsp;<a href="https://armyinform.com.ua/wp-content/uploads/2024/03/07-4.jpg">000006.jpg</a>&nbsp;<a href="https://armyinform.com.ua/wp-content/uploads/2023/03/01_golovna-14.jpg">000007.jpg</a><br>Categories: Історія, Публікації<br>Tags: добровольці, історія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="776" src="../Images/2024-03-14T07-01-00-08-00/000000.jpg" srcset="../Images/2024-03-14T07-01-00-08-00/000000.jpg" width="1200"> </img></figure><!-- .post-thumbnail -->
<p><strong> Український національний військовий добровольчий рух зародився 110 років тому під час Першої світової війни. Тоді першими українськими добровольцями модерної доби стали вояки славнозвісного легіону Українських січових стрільців (УСС). </strong></p>
<p><span>Про Український добровольчий легіон січових стрільців, що справили колосальний вплив на творення української мілітарної традиції, АрміяInform розповів кандидат історичних наук, співробітник Українського інституту національної пам’яті Іван Стичинський.</span></p>
<figure aria-describedby="caption-attachment-551233" class="wp-caption alignnone" id="attachment_551233" style="width: 1500px"><img alt="" class="size-full wp-image-551233" height="1031" loading="lazy" src="../Images/2024-03-14T07-01-00-08-00/000001.jpg" srcset="../Images/2024-03-14T07-01-00-08-00/000001.jpg" width="1500"><figcaption class="wp-caption-text" id="caption-attachment-551233">Іван Стичинський</figcaption></img></figure>
<h2><b>Січові стрільці — перші українські добровольці сучасності</b></h2>
<p><span>Український добровольчий легіон січових стрільців створили на піку розквіту військового добровольчого руху, коли подібні формування створювали в багатьох країнах.</span></p>
<p><span>— Січові стрільці — це перші українські військові добровольці модерної доби в сучасному розумінні цього слова, — зазначає науковець.</span></p>
<figure aria-describedby="caption-attachment-551234" class="wp-caption alignnone" id="attachment_551234" style="width: 800px"><img alt="" class="size-full wp-image-551234" height="800" loading="lazy" sizes="(max-width: 800px) 100vw, 800px" src="../Images/2024-03-14T07-01-00-08-00/000002.png" srcset="../Images/2024-03-14T07-01-00-08-00/000002.png" width="800"><figcaption class="wp-caption-text" id="caption-attachment-551234">Кокарда січових стрільців</figcaption></img></figure>
<p><span>Отже, Легіон січових стрільців справедливо можна вважати найпершим українським національним військовим формуванням у ХХ столітті.</span></p>
<h2><b>Саме добровольці стали творцями української національної мілітарної традиції</b></h2>
<p><span>— Як добровольці січові стрільці стали добрим прикладом поєднання суто військової збройної боротьби та культурно-просвітницької й агітаційно-пропагандистської роботи, — наголошує історик.</span></p>
<p><span>Саме це дозволило тогочасним українським добровольцям закласти основи української національної військової традиції, чимало елементів якої мають наслідування в сучасних Збройних Силах України.</span></p>
<figure aria-describedby="caption-attachment-551235" class="wp-caption alignnone" id="attachment_551235" style="width: 1000px"><img alt="" class="size-full wp-image-551235" height="653" loading="lazy" src="../Images/2024-03-14T07-01-00-08-00/000003.jpg" srcset="../Images/2024-03-14T07-01-00-08-00/000003.jpg" width="1000"><figcaption class="wp-caption-text" id="caption-attachment-551235">Штурмова бригада Українських січових стрільців</figcaption></img></figure>
<p><span>На той час це було надзвичайно актуально, адже українці не мали власних модерних військової термінології, системи звань, однострою тощо. Створивши все це, Українські січові стрільці на століття вперед визначили вектор розвитку національної мілітарної традиції.</span></p>
<h2><b>Добровольці УСС — це ухилянти навпаки</b></h2>
<p><span>У легіоні Українських січових стрільців було заборонено служити тим українцям, які підлягали мобілізації до австро-угорської армії. Відтак першими українськими добровольцями стали ті, хто прагнув вступити до війська, але не міг зробити того в інший спосіб, окрім як долучитися до добровольчого збройного формування.</span></p>
<p><span>— В легіоні було заборонено служити тим українцям, які підлягали мобілізації в австро-угорську армію, — розповідає Іван Стичинський. — Тому до січових стрільців йшли насамперед ті, хто мав обмеження до військової служби, був непридатним або кого не хотіли брати до війська.</span></p>
<figure aria-describedby="caption-attachment-551236" class="wp-caption alignnone" id="attachment_551236" style="width: 739px"><img alt="" class="size-full wp-image-551236" height="319" loading="lazy" src="../Images/2024-03-14T07-01-00-08-00/000004.jpg" srcset="../Images/2024-03-14T07-01-00-08-00/000004.jpg" width="739"/><figcaption class="wp-caption-text" id="caption-attachment-551236">Прапор Українських січових стрільців</figcaption></figure>
<p><span>З огляду на це перших українських добровольців можна вважати ухилянтами навпаки, бо маючи повне право уникнути мобілізації, вони з власної волі йшли до війська.</span></p>
<h2><b>Свідомий вибір стати добровольцем робили заради України</b></h2>
<p><span>— Слід розуміти, що легіон Українських січових стрільців — це певний вінець українського національного руху кінця ХІХ — початку ХХ століття. Перед цим були створені товариства «Сокіл», «Січ», «Пласт», українське військове товариство «Січові стрільці», — наголошує історик.</span></p>
<p><span>Саме лідери, члени і вихованці цих організацій становили ядро Українського добровольчого легіону. Вони свідомо зголошувались до війська, прагнучи прислужитися українському національному рухові.</span></p>
<figure aria-describedby="caption-attachment-551237" class="wp-caption alignnone" id="attachment_551237" style="width: 800px"><img alt="" class="size-full wp-image-551237" height="1138" loading="lazy" src="../Images/2024-03-14T07-01-00-08-00/000005.jpg" srcset="../Images/2024-03-14T07-01-00-08-00/000005.jpg" width="800"/><figcaption class="wp-caption-text" id="caption-attachment-551237">Стрілець Легіону Українських січових стрільців (марка серії «Збройні формації Української революції 1917—1921 років»)</figcaption></figure>
<p><span>Метою українських добровольців було створити національне збройне формування, яке у майбутньому мало стати основою армії незалежної української держави. Так у лавах чужоземного війська визрівав зародок українських національних збройних сил, який проявив себе вже за доби Перших визвольних змагань.</span></p>
<h2><b>Особливість українського добровольчого руху — жінки у війську</b></h2>
<p><span>— Український добровольчий рух має таку надзвичайно яскраву сторінку, як жінки у війську. Нещодавно у Військово-історичному музеї у Відні відбулася виставка про жіноцтво на війні, й цю тему проілюстровали саме українками з легіону Українських січових стрільців, — зазначає Іван Стичинський.</span></p>
<figure aria-describedby="caption-attachment-551238" class="wp-caption alignnone" id="attachment_551238" style="width: 499px"><img alt="" class="size-full wp-image-551238" height="637" loading="lazy" src="../Images/2024-03-14T07-01-00-08-00/000006.jpg" srcset="../Images/2024-03-14T07-01-00-08-00/000006.jpg" width="499"/><figcaption class="wp-caption-text" id="caption-attachment-551238">Олена Степанів</figcaption></figure>
<p><span>Олена Степанів, Софія Галечко, Ганна Дмитерко та інші військовички відіграли надзвичайно значущу роль в історії легіону Українських січових стрільців. Відтоді активна участь жінок у війську стала характерною особливістю українського добровольчого військового руху, яка зберігалась і надалі.</span></p>
<figure class="kg-card ai-readalso-card"><a class="ai-readalso-container" href="https://armyinform.com.ua/2023/03/18/110-rokiv-vijskovomu-tovarystvu-ukrayinski-sichovi-strilczi-zarodkovi-modernogo-ukrayinskogo-vijska/" target="_blank"><div class="ai-readalso-content"><div class="ai-readalso-title">110 років військовому товариству «Українські Січові Стрільці» — зародкові модерного українського війська</div></div><div class="ai-readalso-thumbnail"><img alt="110 років військовому товариству «Українські Січові Стрільці» — зародкові модерного українського війська" src="../Images/2024-03-14T07-01-00-08-00/000007.jpg" srcset="../Images/2024-03-14T07-01-00-08-00/000007.jpg"/></div></a></figure>
<p><span>Тож, сучасне долучення багатьох українок до Сил оборони так само є продовженням потужної традиції, закладеної на початку ХХ століття.</span></p>
</div><p>Source: <a href="https://armyinform.com.ua/2024/03/14/dobrovolczyamy-stavaly-ti-hto-ne-pidlyagav-mobilizacziyi-pro-vijskovi-tradycziyi-sichovyh-strilcziv/">https://armyinform.com.ua/2024/03/14/dobrovolczyamy-stavaly-ti-hto-ne-pidlyagav-mobilizacziyi-pro-vijskovi-tradycziyi-sichovyh-strilcziv/</a></p></body></html>