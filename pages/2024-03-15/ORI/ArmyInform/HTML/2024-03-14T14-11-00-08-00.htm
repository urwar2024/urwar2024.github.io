<html><body><h1>У Миколаєві затримали шпигуна, який працював вдома</h1><hr/>Published Time: 2024-03-14T14:11:00+08:00<br>Author: Army Inform<br>Description: Про це 14 березня повідомила СБУ.    За даними відомства, з вікон помешкання чоловік...<br>Images: <a href="https://armyinform.com.ua/wp-content/uploads/2024/03/mykolayiv_shpygun.jpg">000000.jpg</a><br>Categories: Новини<br>Tags: Миколаїв, СБУ, шпигуни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-14T14-11-00-08-00/000000.jpg" srcset="../Images/2024-03-14T14-11-00-08-00/000000.jpg" width="1280"> </img></figure><!-- .post-thumbnail -->
<p><strong> Інформатор фсб влаштував у власній квартирі «спостережний пункт» за колонами ЗСУ.  </strong></p>
<p>Про це <a href="https://t.me/SBUkr/11423" rel="nofollow" target="_blank">14 березня повідомила</a> СБУ.</p>
<p>За даними відомства, з вікон помешкання чоловік спостерігав за інтенсивністю руху підрозділів ЗСУ по одній із ключових автотрас у напрямку передової.</p>
<p>Також під час руху української бойової техніки зловмисник намагався встановити її орієнтовну кількість і звертав особливу увагу на важкі зразки озброєнь.</p>
<p>Попри конспірацію російського інформатора, співробітники СБУ все одно викрили його і задокументували факти розвідувально-підривної діяльності.</p>
<p>Щоб убезпечити шляхи переміщення українських військ, було проведено комплексні заходи, а самого фігуранта затримано «на гарячому».</p>
<p>Під час затримання зловмисник разом із сином чинив фізичний спротив правоохоронцям, щоб втекти з місця події. Однак йому це не вдалося.</p>
<p>За даними слідства, фігурант був на зв’язку з прокремлівським блогером сергієм лебедєвим (відомий під псевдонімом «лохматий»), який переховується в Донецьку і працює на фсб.</p>
<p>Комунікацію з ним підтримував через анонімний чат у месенджері. Там він викладав розвідувальні «звіти».</p>
<p>Під час обшуку в помешканні затриманого вилучено мобільний телефон із доказами злочинної діяльності.</p>
<p>Наразі слідчі Служби безпеки повідомили йому про підозру за ч. 3 ст. 114-2 Кримінального кодексу України (несанкціоноване поширення інформації про направлення, переміщення зброї, рух, переміщення або розміщення ЗСУ, вчинене в умовах воєнного стану).</p>
<p>Зловмисник перебуває під вартою. Йому загрожує 12 років тюрми.</p>
<p>Раніше <a href="https://armyinform.com.ua/2024/03/13/12-rokiv-otrymav-shpygun-z-pokrovska/">АрміяInform повідомляла</a>, що 12 років ув’язнення отримав російський шпигун з Покровська.</p>
</div><p>Source: <a href="https://armyinform.com.ua/2024/03/14/v-mykolayevi-zatrymaly-shpyguna-yakyj-praczyuvav-vdoma/">https://armyinform.com.ua/2024/03/14/v-mykolayevi-zatrymaly-shpyguna-yakyj-praczyuvav-vdoma/</a></p></body></html>