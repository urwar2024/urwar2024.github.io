<html><body><h1>Перемога України залежить від сили та надійності трансатлантичних зв’язків — Жозеп Боррель</h1><hr/>Published Time: 2024-03-14T09:42:00+08:00<br>Author: Army Inform<br>Description: Таку заяву Жозеп Боррель зробив у Вашингтоні під час зустрічі з Державним секретарем США...<br>Images: <a href="https://armyinform.com.ua/wp-content/uploads/2022/02/borrel.jpg">000000.jpg</a><br>Categories: Новини<br>Tags: агресія рф, війна, допомога партнерів, Жозеп Боррель, підтримка України, Світ підтримує Україну<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="742" src="../Images/2024-03-14T09-42-00-08-00/000000.jpg" srcset="../Images/2024-03-14T09-42-00-08-00/000000.jpg" width="1200"> </img></figure><!-- .post-thumbnail -->
<p><strong> Високий представник ЄС Жозеп Боррель зазначив, що перемога української держави в боротьбі проти російської агресії залежить від сили та надійності трансатлантичних зв'язків. </strong></p>
<p>Таку заяву Жозеп Боррель зробив у Вашингтоні під час зустрічі з Державним секретарем США Ентоні Блінкеном, <a href="https://www.eeas.europa.eu/eeas/us-high-representativevice-president-josep-borrell-met-secretary-state-antony-blinken_en?channel=eeas_press_alerts&amp;date=2024-03-13&amp;newsid=0&amp;langid=en&amp;source=mail" rel="nofollow" target="_blank">повідомляє</a> Європейська служби зовнішніх дій.</p>
<p>Головний дипломат ЄС також подякував США за надання нового пакета військової допомоги для України.</p>
<p>«Високий представник ЄС наголосив на необхідності більшої, швидшої та більш стабільної військової допомоги для України. Він подякував США за їх нещодавнє рішення (надати – ред.) додаткову військову допомогу, та підкреслив, що перемога в Україні ґрунтується на продовжені наших потужних трансатлантичних зв’язків», — йдеться в повідомленні.</p>
<p>Головні дипломати ЄС і США також обговорили координацію зусиль із пошуку справедливого та тривалого миру в Україні, включаючи глобальне залучення до міжнародних ініціатив, таких як українська формула миру.</p>
<p>«Високий представник ЄС підтвердив зобов’язання ЄС надавати довгострокову допомогу для України, яка зараз дорівнює вже 138 мільярдів євро, і буде збільшуватися, та проінформував свого американського колегу про останній розвиток подій на шляху України до членства в ЄС», — зазначається в інформації.</p>
<p>Як повідомляла АрміяInform, посли ЄС <a href="https://armyinform.com.ua/2024/03/13/posly-yes-domovylys-pro-5-mlrd-yevro-dlya-dopomogy-zbroyeyu-ukrayini/">домовились</a> про додаткові 5 млрд євро для допомоги зброєю Україні.</p>
</div><p>Source: <a href="https://armyinform.com.ua/2024/03/14/peremoga-ukrayiny-zalezhyt-vid-syly-ta-nadijnosti-transatlantychnyh-zvyazkiv-zhozep-borrel/">https://armyinform.com.ua/2024/03/14/peremoga-ukrayiny-zalezhyt-vid-syly-ta-nadijnosti-transatlantychnyh-zvyazkiv-zhozep-borrel/</a></p></body></html>