<html><body><h1>На Житомирщині у 2,5 рази збільшили строк зраднику</h1><hr/>Published Time: 2024-03-14T19:48:00+08:00<br>Author: Army Inform<br>Description: Про це повідомив 14 березня Офіс Генерального прокурора.    За даними слідства, житель...<br>Images: <a href="https://armyinform.com.ua/wp-content/uploads/2020/08/vyrok-sudu.jpg">000000.jpg</a><br>Categories: Новини<br>Tags: державна зрада, Житомирщина, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1282" sizes="(max-width: 1666px) 100vw, 1666px" src="../Images/2024-03-14T19-48-00-08-00/000000.jpg" srcset="../Images/2024-03-14T19-48-00-08-00/000000.jpg" width="1666"> </img></figure><!-- .post-thumbnail -->
<p><strong> Прокуратура в апеляції домоглася збільшенні покарання за держзраду з 6 до 15 років за ґратами.  </strong></p>
<p>Про це<a href="https://www.gp.gov.ua/ua/posts/prokuratura-zitomirshhini-v-apelyaciyi-domoglasya-15-rokiv-za-gratami-korostencyu-za-derzzradu" rel="nofollow" target="_blank"> повідомив 14 березня</a> Офіс Генерального прокурора.</p>
<p>За даними слідства, житель Коростеня у період повномасштабного російського вторгнення співпрацював з представниками ворожої розвідки. Він повідомляв про місця розташування блокпостів, дислокації військової частини та об’єктів інфраструктури на території району для можливого завдання ударів.</p>
<p>Завдання виконував за інструкцією із дотримання конспірації, мав свій позивний.</p>
<p>У квітні 2022 року засуджений передав своєму куратору скриншот з місцем дислокації важливого спецоб’єкту та повідомив про обстріли.</p>
<p>Під час обшуку у завербованого ворогом чоловіка вилучено комп’ютерну техніку, мобільні телефони, інструкцію про спосіб передачі здобутої інформації тощо.</p>
<p>Спочатку зрадник отримав 6 років ув’язнення, але тепер сидітиме 15 років.</p>
<p>Раніше <a href="https://armyinform.com.ua/2024/03/14/na-dnipropetrovshhyni-zasudyly-rosijskogo-shpyguna-za-himars/">АрміяInform повідомляла</a>, що на Дніпропетровщині строк отримав російський шпигун за HIMARS.</p>
</div><p>Source: <a href="https://armyinform.com.ua/2024/03/14/na-zhytomyrshhyni-u-25-razy-zbilshyly-strok-zradnyku/">https://armyinform.com.ua/2024/03/14/na-zhytomyrshhyni-u-25-razy-zbilshyly-strok-zradnyku/</a></p></body></html>