<html><body><h1>За час широкомасштабної війни Україні вдалося звільнити лише 160 цивільних військовополонених</h1><hr/>Published Time: 2024-03-14T20:35:00+08:00<br>Author: Army Inform<br>Description: Про це повідомила 14 березня на презентації Стратегії звільнення цивільних в’язнів і...<br>Images: <a href="https://armyinform.com.ua/wp-content/uploads/2024/03/matvijchuk.jpg">000000.jpg</a><br>Categories: Новини<br>Tags: воєнні злочини рф, Світлана Матвійчук, Цивільні заручники<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="817" src="../Images/2024-03-14T20-35-00-08-00/000000.jpg" srcset="../Images/2024-03-14T20-35-00-08-00/000000.jpg" width="1500"> </img></figure><!-- .post-thumbnail -->
<p><strong> російська федерація незаконно утримує понад 7000 цивільних на окупованих територіях та на території рф.  </strong></p>
<p>Про це повідомила 14 березня на презентації Стратегії звільнення цивільних в’язнів і пошуку безвісти зниклих внаслідок російської агресії в Медіацентрі Україна — Укрінформ голова Центру громадянських свобод Олександра Матвійчук (лауреатка Нобелівської премії миру 2022 року).</p>
<p>Деяких затримали за «опір спеціальній військовій операції», але жодних звинувачень не висунули. З багатьма цивільними жорстоко поводяться, їх катують. Місця їхнього утримання приховують.</p>
<p>«Від початку повномасштабної війни росії проти України лише 160 цивільних звільнили під час обмінів полоненими (дані станом на 4 січня 2024 року).Такі темпи звільнення є вкрай повільними й свідчать про необхідність втілення системної стратегії, спрямованої на звільнення всіх цивільних, незаконно утримуваних рф, без обмінів або умов», — повідомила Олександра Матвійчук.</p>
<p>Як повідомила голова Центру громадянських свобод, деяких цивільних затримали за опір, але жодних звинувачень не висунули, і до них не має доступу адвокат.</p>
<p>«З багатьма цивільними жорстоко поводяться, їх катують, а місця їхнього утримання приховують», — сказала Олександра Матвійчук.</p>
<p>Раніше <a href="https://armyinform.com.ua/2024/02/13/ogolosheno-pidozru-oficzeru-rosgvardiyi-yakyj-katuvav-ukrayincziv-u-morozylnyh-kamerah-u-gostomeli/">АрміяInform повідомляла</a>, що оголошено підозру офіцеру росгвардії, який катував українців.</p>
<p> </p>
</div><p>Source: <a href="https://armyinform.com.ua/2024/03/14/za-chas-shyrokomasshtabnoyi-vijny-ukrayini-vdalosya-zvilnyty-lyshe-160-czyvilnyh-vijskovopolonenyh/">https://armyinform.com.ua/2024/03/14/za-chas-shyrokomasshtabnoyi-vijny-ukrayini-vdalosya-zvilnyty-lyshe-160-czyvilnyh-vijskovopolonenyh/</a></p></body></html>