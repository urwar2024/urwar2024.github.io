<html><body><h1>Рустем Умєров: Ми чітко розуміємо ситуацію на фронті та готові ухвалювати рішення</h1><hr/>Published Time: 2024-03-14T19:39:00+08:00<br>Author: Army Inform<br>Description: Про це повідомило 14 березня Міністерство оборони України.    «Кожен день проводив у...<br>Images: <a href="https://armyinform.com.ua/wp-content/uploads/2024/03/umyerov-na-fronti-scaled.jpg">000000.jpg</a><br>Categories: Важливо, Новини<br>Tags: Міністерство оборони України, Рустем Умєров, фронт<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-14T19-39-00-08-00/000000.jpg" srcset="../Images/2024-03-14T19-39-00-08-00/000000.jpg" width="2048"> </img></figure><!-- .post-thumbnail -->
<p><strong> Міністр оборони України Рустем Умєров провів робочу поїздку у зону бойових дій.  </strong></p>
<p>Про це <a href="https://www.mil.gov.ua/news/2024/03/14/mi-chitko-rozumiemo-situacziyu-na-fronti/" rel="nofollow" target="_blank">повідомило 14 березня</a> Міністерство оборони України.</p>
<p>«Кожен день проводив у бригадах, які воюють на Донеччині та Луганщині. Чесно обговорюємо фронтові виклики з командирами підрозділів. Допомагаємо знаходити необхідні рішення. Не закриваємо очі на проблеми», — розповів Міністр оборони.</p>
<p>Кожен керівник органу військового управління, за словами Рустема Умєрова, мусить бути на постійному зв’язку з підрозділами.</p>
<p>«Для розуміння ситуації на лінії фронту та підтримки командирів, ми з Головнокомандувачем регулярно відвідуємо бойові бригади. Отримання інформації про можливості, проблеми в управлінні та потреби підрозділів з перших уст дозволяє якісніше та швидше ухвалювати рішення. Це ключ до перемоги у динамічній війні. Наше завдання — створювати спроможність та будувати систему, яка забезпечить нам перевагу над ворогом», — додав Міністр оборони.</p>
<p>«Я бачу, як Головнокомандувач Сирський регулярно працює з підрозділами «у полях». Він живе війною, він ухвалює рішення, він дбає про солдата. Я вдячний Головкому за сумлінну щоденну працю. Підрозділи мають бачити — ми разом із ними. І ми будемо поруч до самої перемоги, як би важко на цьому шляху не було. Діємо, як одна команда. Об’єднані заради перемоги!» — наголосив Рустем Умєров.</p>
<p>Раніше <a href="https://armyinform.com.ua/2024/03/13/oleksandr-syrskyj-ta-rustem-umyerov-vidvidaly-dilyanku-frontu-de-ye-zagroza-prosuvannya-voroga/">АрміяInform повідомляла</a>, що Міністр Рустем Умєров та Головнокомандувач Олександр Сирський  вручили державні та відомчі нагороди військовослужбовцям, які відзначилися в боях з російським агресором.</p>
</div><p>Source: <a href="https://armyinform.com.ua/2024/03/14/rustem-umyerov-my-chitko-rozumiyemo-sytuacziyu-na-fronti-ta-gotovi-uhvalyuvaty-rishennya/">https://armyinform.com.ua/2024/03/14/rustem-umyerov-my-chitko-rozumiyemo-sytuacziyu-na-fronti-ta-gotovi-uhvalyuvaty-rishennya/</a></p></body></html>