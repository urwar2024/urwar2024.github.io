<html><body><h1>На Дніпропетровщині засудили російського шпигуна за HIMARS</h1><hr/>Published Time: 2024-03-14T16:45:00+08:00<br>Author: Army Inform<br>Description: Про це інформує Служба безпеки України.  «Завдяки доказовій базі Служби безпеки реальний...<br>Images: <a href="https://armyinform.com.ua/wp-content/uploads/2024/03/eb3e56350f1276933646a81d0e8c1cde.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/f4d571390a2b3b027c5abb5d2cf31738.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/62c8389487ded4fa0197ae0b1fdf64e5-e1710427498437.jpeg">000002.jpeg</a><br>Categories: Новини<br>Tags: stoprussia, агресія рф, війна, вторгнення рф, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1333" sizes="(max-width: 2000px) 100vw, 2000px" src="../Images/2024-03-14T16-45-00-08-00/000000.jpeg" srcset="../Images/2024-03-14T16-45-00-08-00/000000.jpeg" width="2000"> </img></figure><!-- .post-thumbnail -->
<p><strong> За матеріалами СБУ, 15 років тюрми отримав агент фсб, який шпигував за далекобійною артилерією ЗСУ на Дніпропетровщині. </strong></p>
<p style="font-weight: 400;">Про це <a href="https://ssu.gov.ua/novyny/za-materialamy-sbu-15-rokiv-tiurmy-otrymav-ahent-fsb-yakyi-shpyhuvav-za-dalekobiinoiu-artyleriieiu-zsu-na-dnipropetrovshchyni" rel="nofollow" target="_blank">інформує</a> Служба безпеки України.</p>
<p style="font-weight: 400;">«Завдяки доказовій базі Служби безпеки реальний термін ув’язнення отримав ще один агент фсб, який діяв на Дніпропетровщині. Зловмисник намагався виявити можливі бойові позиції артилерії ЗСУ на прифронтовій території області», — йдеться в повідомленні.</p>
<p style="font-weight: 400;">Слідством встановлено, що насамперед його цікавили місця базування реактивних артсистем HIMARS та високоточних гаубиць М777.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="551584,551583" data-itemtag="dl" data-link="file" data-max-width="100%" data-ratio="1.5003750937734" data-size="large" data-width="2000"><div class="gallery galleryid-551579 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/f4d571390a2b3b027c5abb5d2cf31738.jpeg" href="https://armyinform.com.ua/wp-content/uploads/2024/03/f4d571390a2b3b027c5abb5d2cf31738.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-45-00-08-00/000001.jpeg" srcset="../Images/2024-03-14T16-45-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/62c8389487ded4fa0197ae0b1fdf64e5-e1710427498437.jpeg" href="https://armyinform.com.ua/wp-content/uploads/2024/03/62c8389487ded4fa0197ae0b1fdf64e5-e1710427498437.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-14T16-45-00-08-00/000002.jpeg" srcset="../Images/2024-03-14T16-45-00-08-00/000002.jpeg" width="150"/></a>
</dt></dl>
</div>
</div>
<p style="font-weight: 400;">Також російський агент фіксував наслідки повітряних атак агресора по енергооб’єктах у південній частині регіону.</p>
<p style="font-weight: 400;">«Інформацію про ворожі „прильоти“ фігурант відправляв окупантам для підготовки нових та коригування повторних ракетно-дронових ударів», — розповіли в СБУ.</p>
<p style="font-weight: 400;">Контррозвідники СБУ затримали зловмисника у жовтні 2022 року під час контрдиверсійних заходів у Дніпропетровській області.</p>
<p style="font-weight: 400;">«На підставі зібраних слідчими Служби безпеки доказів суд визнав зловмисника винним за ч. 2 ст. 111 Кримінального кодексу України (державна зрада, вчинена в умовах воєнного стану) та призначив йому 15 років тюрми з конфіскацією майна», — зазначили у відомстві.</p>
<p style="font-weight: 400;">Розслідування проводили співробітники СБУ в Дніпропетровській області за процесуального керівництва обласної прокуратури.</p>
<p>Як повідомляла АрміяInform, до 12 років за ґратами засуджено жителя Луганщини, який <a href="https://armyinform.com.ua/2024/03/14/prodavsya-okupantam-za-186-tysyach-rubliv-zasudzheno-zradnyka-z-luganshhyny/">воював проти України</a> в окупаційних військах рф.</p>
</div><p>Source: <a href="https://armyinform.com.ua/2024/03/14/na-dnipropetrovshhyni-zasudyly-rosijskogo-shpyguna-za-himars/">https://armyinform.com.ua/2024/03/14/na-dnipropetrovshhyni-zasudyly-rosijskogo-shpyguna-za-himars/</a></p></body></html>