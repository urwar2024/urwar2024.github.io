<html><body><h1>Німеччина передала Україні підводний дрон для розмінування</h1><hr/>Published Time: 2024-03-14T17:53:00+08:00<br>Author: Army Inform<br>Description: Про це повідомила 14 березня Національна поліція України.    Серед переданого майна також...<br>Images: <a href="https://armyinform.com.ua/wp-content/uploads/2024/03/dopomoga-vybuhotehnikam2-scaled-e1710431429277.jpg">000000.jpg</a><br>Categories: Новини<br>Tags: міжнародна допомога, розмінування, Україна-Німеччина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1146" sizes="(max-width: 2048px) 100vw, 2048px" src="../Images/2024-03-14T17-53-00-08-00/000000.jpg" srcset="../Images/2024-03-14T17-53-00-08-00/000000.jpg" width="2048"> </img></figure><!-- .post-thumbnail -->
<p><strong> Підводний безпілотник був серед техніки та обладнання, яке 14 березня Німеччина передала вибухотехнічним підрозділам МВС України.  </strong></p>
<p>Про це <a href="https://t.me/UA_National_Police/19977" rel="nofollow" target="_blank">повідомила 14 березня</a> Національна поліція України.</p>
<p>Серед переданого майна також набори для знешкодження малих та середніх вибухових пристроїв, ріжучі заряди, рентген-системи та матеріали для них, криміналістичні валізи, портативні освітлювальні системи, бронежилети, принтери, вибухозахисні костюми.</p>
<p>«Вибухотехніки Нацполіції вже обстежили понад 33 тисячі гектарів нашої території та вилучили понад 280 тисяч різних боєприпасів і понад дев’ять тонн вибухівки», — заявив на церемонії передачі голова Національної поліції Іван Вигівський.</p>
<p>Раніше <a href="https://armyinform.com.ua/2024/03/08/uryad-zatverdyv-vymogy-obovyazkovoyi-sertyfikacziyi-mehanizovanyh-zasobiv-rozminuvannya-shho-vidomo/">АрміяInform повідомляла</a>, що уряд затвердив вимоги обов’язкової сертифікації механізованих засобів розмінування.</p>
<p> </p>
</div><p>Source: <a href="https://armyinform.com.ua/2024/03/14/nimechchyna-peredala-ukrayini-pidvodnyj-dron-dlya-rozminuvannya/">https://armyinform.com.ua/2024/03/14/nimechchyna-peredala-ukrayini-pidvodnyj-dron-dlya-rozminuvannya/</a></p></body></html>