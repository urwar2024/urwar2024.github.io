<html><body><h1>Ще трьох дітей повернули на підконтрольну Україні територію</h1><hr/>Published Time: 2024-03-14T14:12:00+08:00<br>Author: Army Inform<br>Description: Про це повідомив начальник Херсонської обласної військової адміністрації Олександр...<br>Images: <a href="https://armyinform.com.ua/wp-content/uploads/2024/03/19170241_small-600x400-1-1.jpg">000000.jpg</a><br>Categories: Новини<br>Tags: агресія рф, війна, повернення дітей, ТОТ, Херсонщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="400" src="../Images/2024-03-14T14-12-00-08-00/000000.jpg" srcset="../Images/2024-03-14T14-12-00-08-00/000000.jpg" width="600"> </img></figure><!-- .post-thumbnail -->
<p><strong> Україна повернула на підконтрольну територію Херсонщини опікунську родину, в якій виховують трьох дітей віком від 11 до 17 років. </strong></p>
<p>Про це <a href="https://t.me/olexandrprokudin/2958" rel="nofollow" target="_blank">повідомив</a> начальник Херсонської обласної військової адміністрації Олександр Прокудін у Telegram.</p>
<p>«Ще трьох дітей вдалось вивезти з пекла окупації. Це стало можливим завдяки благодійній організації Save Ukraine, органам опіки та піклування, а також службі у справах дітей», — йдеться у повідомленні.</p>
<p>Це два хлопчики та дівчинка, віком від 11 до 17 років.</p>
<p>Зазначається, що в окупації діти примусово були змушені відвідувати російську школу. За відмову матері погрожували, що заберуть дітей. Через тиск і переслідування росіян родина майже не виходила з дому і жила в постійному стресі.</p>
<p>Нині на матір з дітьми чекає реабілітація. Вони перебувають у безпечному місці, де отримують необхідну медичну та психологічну допомогу.</p>
<p>Олександр Прокудін додав, що з початку 2024 року на підконтрольну Україні територію вдалося повернути 38 дітей із Херсонської області.</p>
<p>Як повідомляла АрміяInform, ще 10 дітей<a href="https://armyinform.com.ua/2024/03/08/shhe-10-ditej-vdalosya-povernuty-ukrayini-z-tymchasovo-okupovanyh-terytorij/"> вдалося повернути</a> Україні з тимчасово окупованих територій.</p>
</div><p>Source: <a href="https://armyinform.com.ua/2024/03/14/shhe-troh-ditej-povernuly-na-pidkontrolnu-ukrayini-terytoriyu/">https://armyinform.com.ua/2024/03/14/shhe-troh-ditej-povernuly-na-pidkontrolnu-ukrayini-terytoriyu/</a></p></body></html>