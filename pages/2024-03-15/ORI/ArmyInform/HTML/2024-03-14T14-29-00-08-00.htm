<html><body><h1>Вдячний захисникам, які добровільно стали на захист держави — Рустем Умєров привітав українців з Днем добровольця</h1><hr/>Published Time: 2024-03-14T14:29:00+08:00<br>Author: Army Inform<br>Description: Про це повідомляє Міністерство оборони України.  «10 років тому перші сотні українських...<br>Images: <a href="https://armyinform.com.ua/wp-content/uploads/2024/03/76de84574a73455a51d805e37cbebc82e903c1e0-e1710419300684.png">000000.png</a><br>Categories: Новини<br>Tags: День українського добровольця, Міністр оборони, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="839" src="../Images/2024-03-14T14-29-00-08-00/000000.png" srcset="../Images/2024-03-14T14-29-00-08-00/000000.png" width="1080"> </img></figure><!-- .post-thumbnail -->
<p><strong> У День українського добровольця Міністр оборони України Рустем Умєров подякував кожному захиснику і кожній захисниці, які мужньо ухвалили рішення добровільно стати на захист свого народу та держави.  </strong></p>
<p>Про це <a href="https://www.mil.gov.ua/news/2024/03/14/zvernennya-ministra-oboroni-rustema-umerova-do-dnya-ukrainskogo-dobrovolczya/" rel="nofollow" target="_blank">повідомляє</a> Міністерство оборони України.</p>
<p class="justifyfull" dir="ltr">«10 років тому перші сотні українських добровольців вирушили з Майдану Незалежності, щоб дати відсіч ворогу. Вони добровільно взяли на себе відповідальність за безпеку своїх рідних, за стійкість своєї держави, за волю свого народу», — заявив глава оборонного відомства України.</p>
<p class="justifyfull" dir="ltr">Рустем Умєров зазначив, що 24 лютого два роки тому сотні тисяч українських добровольців прийшли в ТЦК, щоб стати до лав Сил оборони. Наші співвітчизники проявили героїзм та стійкість, зустрічаючи ворога під Києвом, на Миколаївщині та Харківщині та в інших регіонах.</p>
<p class="justifyfull" dir="ltr">«Їхня готовність добровільно стати на захист України була вирішальною запорукою того, що ми стримали натиск ворога в перші дні і тижні широкомасштабного вторгнення», — додав він.</p>
<p class="justifyfull" dir="ltr">Міністр оборони подякував тим добровольцям, які сьогодні, відчуваючи відповідальність за майбутнє своїх близьких та своєї країни, йдуть до рекрутингових центрів та ТЦК.</p>
<p class="justifyfull" dir="ltr">«Саме відповідальні вчинки тих, хто не втікає від військового обовʼязку, а стоїчно бере на себе відповідальність — гарантія того, що ми вистоїмо і переможемо. Дякую кожному з вас! Слава Україні!» — резюмував Рустем Умєров.</p>
<p dir="ltr">Як повідомляла <a href="https://armyinform.com.ua/2024/03/14/cze-chest-dlya-mene-ministr-oborony-vidznachyv-vijskovyh-yaki-trymayut-liniyu-frontu/">АрміяInform</a>, Міністр оборони Рустем Умєров і Головнокомандувач Збройних Сил України генерал-полковник Олександр Сирський відзначили військовослужбовців, які тримають лінію фронту.</p>
</div><p>Source: <a href="https://armyinform.com.ua/2024/03/14/vdyachnyj-zahysnykam-yaki-dobrovilno-staly-na-zahyst-derzhavy-rustem-umyerov-pryvitav-ukrayincziv-z-dnem-dobrovolczya/">https://armyinform.com.ua/2024/03/14/vdyachnyj-zahysnykam-yaki-dobrovilno-staly-na-zahyst-derzhavy-rustem-umyerov-pryvitav-ukrayincziv-z-dnem-dobrovolczya/</a></p></body></html>