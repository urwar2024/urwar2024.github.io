<html><body><h1>Протезування для ветеранів: в Україні анонсували створення нового центру</h1><hr/>Published Time: 2024-03-14T16:38:00+08:00<br>Author: Army Inform<br>Description: Про це повідомляє Міністерство з питань реінтеграції тимчасово окупованих територій...<br>Images: <a href="https://armyinform.com.ua/wp-content/uploads/2024/03/410021-1024x683-1.jpg">000000.jpg</a><br>Categories: Новини<br>Tags: ветерани, війна, протезування, Центр<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="683" src="../Images/2024-03-14T16-38-00-08-00/000000.jpg" srcset="../Images/2024-03-14T16-38-00-08-00/000000.jpg" width="1024"> </img></figure><!-- .post-thumbnail -->
<p><strong> В Україні створять польсько-український центр протезування для ветеранів. </strong></p>
<p>Про це <a href="https://t.me/minre_ua/5292" rel="nofollow" target="_blank">повідомляє</a> Міністерство з питань реінтеграції тимчасово окупованих територій України.</p>
<p>«Для облаштування центру наразі триває пошук належного приміщення. Там люди зможуть отримати протезування і пройти реабілітацію», — йдеться в повідомленні.</p>
<p>Зазначається, що створенням сучасного центру протезування та реабілітації в Україні займаються представники польської компанії EnForce Medical Technologies і фондів «Польща допомагає Україні», Siepomaga та Solidarity Fund.</p>
<p>Також у майбутньому центрі розглядається можливість організувати виробництво протезів. Для цього всі необхідні технологічні процеси будуть перенесені з Польщі в Україну.</p>
<p>Як повідомляла АрміяInform, цьогоріч держава майже вдвічі <a href="https://armyinform.com.ua/2024/01/25/czogorich-derzhava-majzhe-vdvichi-zbilshyla-finansuvannya-na-protezuvannya/">збільшила</a> фінансування на протезування.</p>
</div><p>Source: <a href="https://armyinform.com.ua/2024/03/14/protezuvannya-dlya-veteraniv-v-ukrayini-anonsuvaly-stvorennya-novogo-czentru/">https://armyinform.com.ua/2024/03/14/protezuvannya-dlya-veteraniv-v-ukrayini-anonsuvaly-stvorennya-novogo-czentru/</a></p></body></html>