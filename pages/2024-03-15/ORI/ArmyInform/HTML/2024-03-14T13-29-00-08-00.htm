<html><body><h1>«Так не було вже дуже давно»: в ОСУВ «Таврія» розповіли про натиск противника</h1><hr/>Published Time: 2024-03-14T13:29:00+08:00<br>Author: Army Inform<br>Description: Відповідні коментарі Дмитро Лиховій надав під час прямого ефіру телемарафону «Єдині...<br>Images: <a href="https://armyinform.com.ua/wp-content/uploads/2024/03/432373493_755926650053749_1313538061358148036_n.jpg">000000.jpg</a><br>Categories: Новини<br>Tags: Дмитро Лиховій, Таврійський напрямок<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="716" src="../Images/2024-03-14T13-29-00-08-00/000000.jpg" srcset="../Images/2024-03-14T13-29-00-08-00/000000.jpg" width="1080"> </img></figure><!-- .post-thumbnail -->
<p><strong> Речник оперативно-стратегічного угруповання військ «Таврія» капітан Дмитро Лиховій розповів, що російська окупаційна армія від початку 14 березня  почала дуже тиснути на Донецькому та Запорізькому напрямках. </strong></p>
<p>Відповідні коментарі Дмитро Лиховій надав під час прямого ефіру <a href="https://www.youtube.com/watch?v=T88RnpKNN_s" rel="nofollow" target="_blank">телемарафону</a> «Єдині новини» 14 березня 2024 року.</p>
<p>«В операційній зоні оперативно-стратегічного угруповання військ «Таврія» Сили оборони продовжують ведення оборонної операції. І якщо за минулу добу відбулося в нашій операційній зоні 57 бойових зіткнень, то лише станом на 8:00 ранку з початку цієї доби відбулося вже 24 бойових зіткнення», — розповів речник ОСУВ «Таврія».</p>
<p>Тобто, за його словами, противник на різних ділянках фронту в операційній зоні ОСУВ «Таврія» 24 рази вдавався до штурмових дій.</p>
<p>«Про ту напругу, яка була вночі і яка зранку, свідчить одна цифра. Станом на 8:00 ранку відбувалося одночасно 13 бойових зіткнень. Так не було вже дуже давно. І це показник того, яке навантаження, який тиск створює ворог, яке навантаження лягає на наших воїнів», — зазначив Дмитро Лиховій.</p>
<p>За його словами, найбільше, 12 штурмових дій, станом на 8:00 відбивали захисники на ділянці в Донецькій області. І одна спроба штурмових дій була в Запорізькій області.</p>
<p>Як повідомляла АрміяInform, ворог <a href="https://armyinform.com.ua/2024/03/14/vorog-byv-po-donechchyni-z-aviacziyi-smerchiv-ta-gradiv-pid-vognem-buly-8-naselenyh-punktiv/">бив по Донеччині</a> з авіації, «Смерчів» та «Градів»: під вогнем були 8 населених пунктів.</p>
</div><p>Source: <a href="https://armyinform.com.ua/2024/03/14/tak-ne-bulo-vzhe-duzhe-davno-v-osuv-tavriya-rozpovily-pro-natysk-protyvnyka/">https://armyinform.com.ua/2024/03/14/tak-ne-bulo-vzhe-duzhe-davno-v-osuv-tavriya-rozpovily-pro-natysk-protyvnyka/</a></p></body></html>