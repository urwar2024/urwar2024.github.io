<html><body>
<div class='article'>
<div class='title'><h1>Ми створюємо нову і максимально дієву систему військової медицини — Наталія Калмикова</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це йдеться у повідомленні на сайті оборонного відомства.    «Сьогодні створюється...'/>
<meta property='published_time' content='2024-03-14T18:42:00+08:00'/>
<meta property='tags' content='військова медицина, Міністерство оборони, Наталія Калмикова'/>
<meta property='images' content='https://armyinform.com.ua/wp-content/uploads/2024/03/f338b9159a0202edf3549754c9640110069eccbd.jpeg'/>
Author: Army Inform
<br>
Categories: Новини
<br>
Description: Про це йдеться у повідомленні на сайті оборонного відомства.    «Сьогодні створюється...
<br>
Published Time: 2024-03-14T18:42:00+08:00
<br>
Tags: військова медицина, Міністерство оборони, Наталія Калмикова
<br>
Images: <a href="https://armyinform.com.ua/wp-content/uploads/2024/03/f338b9159a0202edf3549754c9640110069eccbd.jpeg">000000.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="947" src="../../ORI/ArmyInform/Images/2024-03-14T18-42-00-08-00/000000.jpeg" srcset="../../ORI/ArmyInform/Images/2024-03-14T18-42-00-08-00/000000.jpeg" width="1420"/> </figure><!-- .post-thumbnail -->
<p><strong> Заступник Міністра оборони України Наталія Калмикова на зустрічі з членами Київської асоціації військових аташе розповіла про зміни у системі військової медицини. </strong></p>
<p>Про це йдеться у повідомленні на <a href="https://www.mil.gov.ua/news/2024/03/14/mi-stvoryuemo-novu-i-maksimalno-dievu-sistemu-vijskovoi-mediczini-%E2%80%93-nataliya-kalmikova/" rel="nofollow" target="_blank">сайті</a> оборонного відомства.</p>
<p>«Сьогодні створюється комплексна система, яка об’єднає сфери військової медицини, реабілітацію та питання збереження й відновлення ментального здоров’я. У цьому питанні ми на новому рівні інтеграції з цивільною системою охорони здоровʼя», — сказала Наталія Калмикова.</p>
<p>Заступниця Міністра оборони також додала, що відомство у тісній співпраці з іноземними партнерами, бойовими медиками та громадськими організаціями наразі працює над створенням максимально дієвої моделі для комплексної реабілітації військовослужбовців.</p>
<p>«Дякую кожній державі, яка сьогодні допомагає Україні захищати демократію у світі», — наголосила Наталія Калмикова.</p>
<p>У заході, під час якого присутніх ознайомили з особливостями допомоги пораненим на війні бійцям, також взяв участь командувач Медичних сил ЗСУ Анатолій Казмірчук.</p>
<p>Учасники зустрічі обговорили питання удосконалення сфери охорони здоровʼя як частини системи військової медицини.</p>
<p>Зокрема, йшлося про напрацювання комплексного підходу надання медичної допомоги військовослужбовцям: від особливостей надання першої невідкладної допомоги під час евакуації з поля бою та роботи передових хірургічних груп — до питань фізичної та психологічної реабілітації.</p>
<p>Як повідомляла АрміяInform, представники державних відомств <a href="https://armyinform.com.ua/2024/03/14/u-minoborony-pokazaly-yak-oblashtovani-medychni-vagony-dlya-evakuacziyi-poranenyh/">продемонстрували</a> медичний евакуаційний поїзд. Перший медичний вагон, який не має аналогів у світі, було створено на початку березня 2022 року.</p>
</div>
</div>
<div class='source'><p>Source: <a href="https://armyinform.com.ua/2024/03/14/my-stvoryuyemo-novu-i-maksymalno-diyevu-systemu-vijskovoyi-medyczyny-nataliya-kalmykova/">https://armyinform.com.ua/2024/03/14/my-stvoryuyemo-novu-i-maksymalno-diyevu-systemu-vijskovoyi-medyczyny-nataliya-kalmykova/</a></p></div>
</div>
</body></html>