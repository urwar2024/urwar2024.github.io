<html><body>
<div class='article'>
<div class='title'><h1>Генштаб ЗСУ: ворог найбільше атакує на Авдіївському та Новопавлівському напрямках</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це йдеться у повідомленні на Facebook-сторінці Генерального штабу ЗС України.    На...'/>
<meta property='published_time' content='2024-03-14T19:01:00+08:00'/>
<meta property='tags' content='Генштаб ЗС України, Ситуація на фронті'/>
<meta property='images' content='https://armyinform.com.ua/wp-content/uploads/2024/03/432403418_756436546669426_4953137081698757518_n.jpg'/>
Author: Army Inform
<br>
Categories: Новини
<br>
Description: Про це йдеться у повідомленні на Facebook-сторінці Генерального штабу ЗС України.    На...
<br>
Published Time: 2024-03-14T19:01:00+08:00
<br>
Tags: Генштаб ЗС України, Ситуація на фронті
<br>
Images: <a href="https://armyinform.com.ua/wp-content/uploads/2024/03/432403418_756436546669426_4953137081698757518_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="604" src="../../ORI/ArmyInform/Images/2024-03-14T19-01-00-08-00/000000.jpg" srcset="../../ORI/ArmyInform/Images/2024-03-14T19-01-00-08-00/000000.jpg" width="1080"/> </figure><!-- .post-thumbnail -->
<p><strong> Протягом доби на фронті зафіксовано 68 бойових зіткнень. Ворог завдав 14 ракетних та 103 авіаційних удари, здійснив 45 обстрілів з реактивних систем залпового вогню по позиціях наших військ та населених пунктах. </strong></p>
<p>Про це йдеться у повідомленні на <a href="https://www.facebook.com/GeneralStaff.ua/posts/pfbid0YrwRuteKbkUiKYSgSfBPvzHGpZ6Lfg9g7vMSHBLhs9j4JhZ6v42ZioZNDZaRLxMQl?locale=uk_UA" rel="nofollow" target="_blank">Facebook-сторінці</a> Генерального штабу ЗС України.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 16 атак противника в районах населених пунктів  Терни, Ямполівка, Роздолівка Донецької області та Білогорівка Луганської області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> Сили оборони відбили 5 атак противника в районах Богданівки Іванівського та Кліщіївки Донецької області, де ворог намагався покращити своє тактичне положення.</p>
<p><strong>На Авдіївському напрямку</strong> наші захисники відбили 18 атак ворога в районах населених пунктів Бердичі, Орлівка, Тоненьке, Первомайське та Водяне Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 18 разів намагався прорвати оборону наших військ.</p>
<p><strong>На Оріхівському напрямку</strong> ворог за підтримки авіації 6 разів атакував позиції наших захисників в районах Старомайорського Донецької області, Роботиного та західніше Вербового Запорізької області.</p>
<p>У зоні відповідальності ОСУВ «Одеса» <strong>на Херсонському напрямку</strong> протягом доби ворогом здійснено безуспішну спробу штурму позицій наших військ.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p>Як повідомляла АрміяInform, Головнокомандувач ЗС України генерал-полковник Олександр Сирський<a href="https://armyinform.com.ua/2024/03/14/oleksandr-syrskyj-vidvidav-zaporizkyj-napryamok-i-rozpoviv-pro-rotacziyu-pidrozdiliv-na-fronti/"> відвідав бригади</a> на Запорізькому напрямку та заявив, що Силам оборони вдалося запустити процес ротацій та заміни частин і підрозділів, які тривалий час виконують бойові завдання на передньому краї.</p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/14/genshtab-zsu-vorog-najbilshe-atakuye-na-avdiyivskomu-ta-novopavlivskomu-napryamkah/">https://armyinform.com.ua/2024/03/14/genshtab-zsu-vorog-najbilshe-atakuye-na-avdiyivskomu-ta-novopavlivskomu-napryamkah/</a></p></div>
</div>
</body></html>