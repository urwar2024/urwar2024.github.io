<html><body>
<div class='article'>
<div class='title'><h1>Сьогодні Сейм Латвії голосуватиме за заяву про нелегітимність виборів у росії</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини, Новини світу та України'/>
<meta property='description' content='Про це повідомляє пресслужба Сейму.    Напередодні Комісія у закордонних справах Сейму...'/>
<meta property='published_time' content='2024-03-14T09:45:00+08:00'/>
<meta property='tags' content='stoprussia, агресія рф, вторгнення рф, допомога партнерів, Світ підтримує Україну, Сейм Латвії'/>
<meta property='images' content='https://armyinform.com.ua/wp-content/uploads/2024/03/624f52d16598a.jpeg'/>
Author: Army Inform
<br>
Categories: Новини, Новини світу та України
<br>
Description: Про це повідомляє пресслужба Сейму.    Напередодні Комісія у закордонних справах Сейму...
<br>
Published Time: 2024-03-14T09:45:00+08:00
<br>
Tags: stoprussia, агресія рф, вторгнення рф, допомога партнерів, Світ підтримує Україну, Сейм Латвії
<br>
Images: <a href="https://armyinform.com.ua/wp-content/uploads/2024/03/624f52d16598a.jpeg">000000.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../../ORI/ArmyInform/Images/2024-03-14T09-45-00-08-00/000000.jpeg" srcset="../../ORI/ArmyInform/Images/2024-03-14T09-45-00-08-00/000000.jpeg" width="720"/> </figure><!-- .post-thumbnail -->
<p><strong> Сьогодні, 14 березня, латвійський парламент розгляне проєкт заяви про визнання незаконними «виборів» президента росії.  </strong></p>
<p>Про це <a href="https://www.saeima.lv/lv/aktualitates/saeimas-zinas/33255-arlietu-komisija-pazinojuma-neatzist-krievijas-rikoto-velesanu-legitimitati" rel="nofollow" target="_blank">повідомляє</a> пресслужба Сейму.</p>
<p>Напередодні Комісія у закордонних справах Сейму ухвалила заяву, в якій категорично відкидає і не визнає легітимність виборів, проведених росією на тимчасово окупованих і анексованих територіях України.</p>
<p>«Такі дії росії на міжнародно визнаній території України є незаконними і не будуть визнані», — заявив голова комісії Ріхардс Колс.</p>
<p>Він рішуче заявив, що в росії панує авторитарний режим, який характеризується фіктивними виборами та імітацією демократії. А ці президентські вибори не будуть ані вільними, ані справедливими, із широким придушенням опозиції та незалежних ЗМІ.</p>
<p>«У них немає гідної довіри, політичної конкуренції та бракує незалежного міжнародного моніторингу, тому <strong>вибори президента росії не мають демократичної легітимності</strong>», — наголосив Ріхардс Колс.</p>
<p>У заяві наголошується, що Європейський Союз, його країни-члени та союзники по всьому світу мають продовжувати надавати всебічну підтримку Україні, включаючи політичну, економічну, фінансову та військову допомогу, а також підтримку громадянського суспільства та національного відновлення.</p>
<p>Сейм погодився включити розгляд заяви на 14 березня, підготовленої комісією із закордонних справ, про нелегітимність російських «виборів» у порядок денний засідання.</p>
<p>Як повідомляла <a href="https://armyinform.com.ua/2024/03/14/u-gur-rozpovily-yaki-rezultaty-vyboriv-namalyuyut-putinu/">АрміяInform</a>, у ГУР розповіли, які результати виборів «намалюють» путіну.</p>
</div>
</div>
<div class='source'><p>Source: <a href="https://armyinform.com.ua/2024/03/14/sogodni-sejm-latviyi-golosuvatyme-za-zayavu-pro-nelegitymnist-vyboriv-u-rosiyi/">https://armyinform.com.ua/2024/03/14/sogodni-sejm-latviyi-golosuvatyme-za-zayavu-pro-nelegitymnist-vyboriv-u-rosiyi/</a></p></div>
</div>
</body></html>