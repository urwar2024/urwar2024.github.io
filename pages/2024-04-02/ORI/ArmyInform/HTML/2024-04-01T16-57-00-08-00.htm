<html><body><h1>Затримано підприємця, який допомагав окупантам з будівництвом укріплень</h1><hr/>Published Time: 2024-04-01T16:57:00+08:00<br>Author: Army Inform<br>Description: Про це повідомив 1 квітня Офіс Генерального прокурора.    За даними слідства, у 2022...<br>Images: <a href="https://armyinform.com.ua/wp-content/uploads/2024/04/gpu_poplichnyk.jpg">000000.jpg</a><br>Categories: Новини<br>Tags: Запоріжжя, колаборанти, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="905" src="../Images/2024-04-01T16-57-00-08-00/000000.jpg" srcset="../Images/2024-04-01T16-57-00-08-00/000000.jpg" width="1280"> </img></figure><!-- .post-thumbnail -->
<p><strong> Підозрюваний постачав окупантам продукцію, з якої виготовляли «зуби дракона» для фортифікаційних споруд ворога. </strong></p>
<p>Про це<a href="https://t.me/pgo_gov_ua/22890" rel="nofollow" target="_blank"> повідомив 1 квітня</a> Офіс Генерального прокурора.</p>
<p>За даними слідства, у 2022 році, після тимчасової окупації частини територій Запорізької області, підозрюваний перереєстрував своє товариство за законодавством держави-агресора.</p>
<p>Він переїхав до столиці та дистанційно керував господарською діяльністю.</p>
<p>Упродовж березня-вересня 2022 року його підприємство постачало контрагентам пісок, щебінь та цемент.</p>
<p>Із цих матеріалів інше товариство виготовляло залізобетонні конструкції «зуби дракона», які передавали до підрозділів збройних сил рф для будівництва фортифікаційних споруд.</p>
<p>Тепер підприємцю повідомлено про підозру за фактом колабораційної діяльності (ч. 4 ст. 111-1 КК України).</p>
<p>За клопотанням прокуратури йому обрано запобіжний захід — тримання під вартою.</p>
<p>Як <a href="https://armyinform.com.ua/2024/03/29/ochilnyk-policziya-okupovanoyi-goloyi-prystani-otrymav-15-rokiv/">повідомляла АрміяInform</a>, очільник поліції окупованої Голої Пристані отримав 15 років ув’язнення.</p>
<p> </p>
<p> </p>
</div><p>Source: <a href="https://armyinform.com.ua/2024/04/01/zatrymano-pidpryyemczya-yakyj-dopomagav-okupantam-z-budivnycztvom-ukriplen/">https://armyinform.com.ua/2024/04/01/zatrymano-pidpryyemczya-yakyj-dopomagav-okupantam-z-budivnycztvom-ukriplen/</a></p></body></html>