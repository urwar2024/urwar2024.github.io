<html><body><h1>Японія надала Україні $118 млн безповоротної допомоги</h1><hr/>Published Time: 2024-04-01T11:54:00+08:00<br>Author: Army Inform<br>Description: Про це повідомляє Міністерство фінансів України  Зазначається, що залучені кошти в рамках...<br>Images: <a href="https://armyinform.com.ua/wp-content/uploads/2023/04/yaponiya.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, допомога партнерів, мінфін<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="341" src="../Images/2024-04-01T11-54-00-08-00/000000.jpg" srcset="../Images/2024-04-01T11-54-00-08-00/000000.jpg" width="597"> </img></figure><!-- .post-thumbnail -->
<p><strong> До Держбюджету України надійшло 118 млн доларів США на безповоротній основі від Уряду Японії в рамках проєктів Світового банку «Зміцнення системи охорони здоров’я та збереження життя» (HEAL Ukraine) та «Ремонт житла для відновлення прав і можливостей людей» (HOPE). </strong></p>
<p style="font-weight: 400;">Про це<a href="https://www.mof.gov.ua/uk/news/ministry_of_finance_attracted_118_mln_from_japan_under_the_world_banks_heal_and_hope_projects_for_healthcare_and_recovery-4531" rel="nofollow" target="_blank"> повідомляє</a> Міністерство фінансів України</p>
<p style="font-weight: 400;">Зазначається, що залучені кошти в рамках проєктів HEAL та HOPE допоможуть Уряду надавати своїм громадянам належну допомогу, зокрема розширити спектр медичних послуг та доступ до них, а також забезпечити подолання наслідків, спричинених збройною агресією росії, відбудовувати житлову інфраструктуру України.</p>
<p style="font-weight: 400;">Залучене грантове фінансування від Уряду Японії складається з:</p>
<ul>
<li style="font-weight: 400;">70 млн доларів США в рамках проєкту Світового банку HEAL Ukraine спрямованих на підтримку державного бюджету, як відшкодування понесених видатків за програмою медичних гарантій.</li>
<li style="font-weight: 400;">48,2 млн доларів США в рамках проєкту Світового банку «Ремонт житла для відновлення прав і можливостей людей» (HOPE). Кошти за проєктом спрямовуються на відшкодування витрат державного бюджету, використаних на компенсаційні виплати власникам осель на ремонт у багатоквартирних та приватних будинках, які потребують дрібних та середніх ремонтів.</li>
</ul>
<p style="font-weight: 400;">«Від перших днів повномасштабної війни Уряд Японії надає необхідну Україні фінансову допомогу, у тому числі через структури та фонди Світового банку. Фінансова допомога Японії спрямована на підтримку державного бюджету, на фінансування соціальної сфери та відновлення. Переконана, що досвід Японії у реалізації проєктів з відновлення, а також гнучкість та адаптивність Світового банку до надзвичайних умов, допоможуть швидко започатковувати та впроваджувати соціально важливі проєкти з допомоги Україні», — повідомила заступниця Міністра фінансів Ольга Зикова.</p>
</div><p>Source: <a href="https://armyinform.com.ua/2024/04/01/yaponiya-nadala-ukrayini-118-mln-dolariv-ssha-na-bezpovorotnij-osnovi/">https://armyinform.com.ua/2024/04/01/yaponiya-nadala-ukrayini-118-mln-dolariv-ssha-na-bezpovorotnij-osnovi/</a></p></body></html>