<html><body><h1>Хлопці з 3-ї штурмової розповіли про бойову роботу і свою «австралійку»: фоторепортаж від АрміяInform</h1><hr/>Published Time: 2024-04-01T06:26:00+08:00<br>Author: Army Inform<br>Description: «Не ті емоції зараз. Там прилетіло поруч, гусля злетіла, а ти випетляв — нормально,...<br>Images: <a href="https://armyinform.com.ua/wp-content/uploads/2024/03/golovna-12.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/1-16.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/2-13.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/3-18.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/4-10.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/5-8.jpg">000005.jpg</a>&nbsp;<a href="https://armyinform.com.ua/wp-content/uploads/2024/03/lyam1.jpg">000006.jpg</a>&nbsp;<a href="https://armyinform.com.ua/wp-content/uploads/2024/03/lyam2.jpg">000007.jpg</a>&nbsp;<a href="https://armyinform.com.ua/wp-content/uploads/2024/03/zelenyj1.jpg">000008.jpg</a>&nbsp;<a href="https://armyinform.com.ua/wp-content/uploads/2024/03/zelenyj2.jpg">000009.jpg</a><br>Categories: Новини, Репортаж<br>Tags: 3-тя окрема штурмова бригада, Browning М2, БТР М113, КАБ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-04-01T06-26-00-08-00/000000.jpg" srcset="../Images/2024-04-01T06-26-00-08-00/000000.jpg" width="1500"> <figcaption class="wp-caption-text">
		Фото: Олена Худякова / АрміяInform</figcaption>
</img></figure><!-- .post-thumbnail -->
<p><strong> Екіпаж бронемашини 3-ї ОШбр механік-водій «Зелений» і навідник «Лям» під час відпочинку соромляться камер і кажуть, що виконувати задачу простіше, ніж розповідати. </strong></p>
<p>«Не ті емоції зараз. Там прилетіло поруч, гусля злетіла, а ти випетляв — нормально, є відчуття. А казати щось особливе — ну боячка, як боячка», — сміються хлопці.</p>
<p>Основні їхні задачі — завезти-вивезти піхоту, буває, що потрібно евакуювати поранених і загиблих. Екіпаж разом вісім місяців. Працювали на різній техніці, а нещодавно отримали новий австралійський бронетранспотер М113 АS4.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="561036,561037,561038,561039,561040" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-561034 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/1-16.jpg" href="https://armyinform.com.ua/wp-content/uploads/2024/03/1-16.jpg"><img alt="" aria-describedby="gallery-1-561036" class="attachment-thumbnail size-thumbnail" height="150" loading="lazy" src="../Images/2024-04-01T06-26-00-08-00/000001.jpg" srcset="../Images/2024-04-01T06-26-00-08-00/000001.jpg" width="150"/></a>
</dt>
<dd class="wp-caption-text gallery-caption" id="gallery-1-561036">
				Фото: Олена Худякова / АрміяInform
				</dd></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2-13.jpg" href="https://armyinform.com.ua/wp-content/uploads/2024/03/2-13.jpg"><img alt="" aria-describedby="gallery-1-561037" class="attachment-thumbnail size-thumbnail" height="150" loading="lazy" src="../Images/2024-04-01T06-26-00-08-00/000002.jpg" srcset="../Images/2024-04-01T06-26-00-08-00/000002.jpg" width="150"/></a>
</dt>
<dd class="wp-caption-text gallery-caption" id="gallery-1-561037">
				Фото: Олена Худякова / АрміяInform
				</dd></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/3-18.jpg" href="https://armyinform.com.ua/wp-content/uploads/2024/03/3-18.jpg"><img alt="" aria-describedby="gallery-1-561038" class="attachment-thumbnail size-thumbnail" height="150" loading="lazy" src="../Images/2024-04-01T06-26-00-08-00/000003.jpg" srcset="../Images/2024-04-01T06-26-00-08-00/000003.jpg" width="150"/></a>
</dt>
<dd class="wp-caption-text gallery-caption" id="gallery-1-561038">
				Фото: Олена Худякова / АрміяInform
				</dd></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/4-10.jpg" href="https://armyinform.com.ua/wp-content/uploads/2024/03/4-10.jpg"><img alt="" aria-describedby="gallery-1-561039" class="attachment-thumbnail size-thumbnail" height="150" loading="lazy" src="../Images/2024-04-01T06-26-00-08-00/000004.jpg" srcset="../Images/2024-04-01T06-26-00-08-00/000004.jpg" width="150"/></a>
</dt>
<dd class="wp-caption-text gallery-caption" id="gallery-1-561039">
				Фото: Олена Худякова / АрміяInform
				</dd></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/5-8.jpg" href="https://armyinform.com.ua/wp-content/uploads/2024/03/5-8.jpg"><img alt="" aria-describedby="gallery-1-561040" class="attachment-thumbnail size-thumbnail" height="150" loading="lazy" src="../Images/2024-04-01T06-26-00-08-00/000005.jpg" srcset="../Images/2024-04-01T06-26-00-08-00/000005.jpg" width="150"/></a>
</dt>
<dd class="wp-caption-text gallery-caption" id="gallery-1-561040">
				Фото: Олена Худякова / АрміяInform
				</dd></dl>
</div>
</div>
<p>Машиною задоволені, але наголошують, що десантування в різних умовах обовʼязково потрібно постійно відпрацьовувати, як і комунікацію. Бо всі неприємні моменти стаються через зайвий поспіх, паніку чи навпаки неквапливість.</p>
<p>«Після боячки день-два перепочити і навчання. В нас такого немає, щоб піхота не бачила машини перед роботою», — каже «Зелений» і додає, — «В екіпажах можуть бути різні моменти і стосунки, але то одне. А коли їдеш на роботу, ти маєш думати про піхоту, як правильно заїхати, виїхати, як не пр…ти людей і машину. В роботі ми одне ціле».</p>
<p>«Лям» — навідник бронемашини, працює з кулемета Browning M2 калібру 12.7.</p>
<figure aria-describedby="caption-attachment-561041" class="wp-caption alignnone" id="attachment_561041" style="width: 1500px"><img alt="" class="size-full wp-image-561041" height="1000" loading="lazy" src="../Images/2024-04-01T06-26-00-08-00/000006.jpg" srcset="../Images/2024-04-01T06-26-00-08-00/000006.jpg" width="1500"/><figcaption class="wp-caption-text" id="caption-attachment-561041">Фото: Олена Худякова / АрміяInform</figcaption></figure>
<p>«Вести вогонь можна не вилазячи з башти. З педалі. Тримаєш так, щоб по 10-20 випускати. Моя задача підтримка кулеметом на заході, насипати, аби ворог не міг подивитися, що ми робимо. Як будеш стріляти там, де треба, а не в небо — то все буде файно. І доглядати. Чистоту любить, як котик, мій браунінг», — каже воїн.</p>
<p>На питання, де працювати найважче, з посмішкою відповідає: скрізь. Потім додає — напевно в населених пунктах:</p>
<p>«З того, де я був — „коксохім“. Постійно 152-й калібр, КАБи, FPV. КАБи міняють маршрут на ходу, поки вертаєшся, воронки такі, що машину можна залишити. Добре, що „Зелений“ випетляв. Але тяжко було. Знаєте, як от в аеротрубі, коли падаєш і літаєш, коли спочатку повітря хочеш вдихнуть і не можеш? Ото щось схоже».</p>
<figure aria-describedby="caption-attachment-561042" class="wp-caption alignnone" id="attachment_561042" style="width: 1500px"><img alt="" class="size-full wp-image-561042" height="1000" loading="lazy" src="../Images/2024-04-01T06-26-00-08-00/000007.jpg" srcset="../Images/2024-04-01T06-26-00-08-00/000007.jpg" width="1500"/><figcaption class="wp-caption-text" id="caption-attachment-561042">Фото: Олена Худякова / АрміяInform</figcaption></figure>
<p>«Зелений» колись навчався на МТЛБ тож від «австралійки» в захваті. Розповідає — якщо машина одразу не завелася, то є екстрений старт і з нього заводиться. А через те, що працювати доводиться переважно в темряві, стаціонарний прилад нічного бачення (ПНБ — ред.) дозволяє робити це безпечніше. На попередніх версіях доводилося їхати з відкритим люком за допомогою нашоломних ПНБ. Від FPV встановлений РЕБ:</p>
<figure aria-describedby="caption-attachment-561043" class="wp-caption alignnone" id="attachment_561043" style="width: 1500px"><img alt="" class="size-full wp-image-561043" height="1000" loading="lazy" src="../Images/2024-04-01T06-26-00-08-00/000008.jpg" srcset="../Images/2024-04-01T06-26-00-08-00/000008.jpg" width="1500"/><figcaption class="wp-caption-text" id="caption-attachment-561043">Фото: Олена Худякова / АрміяInform</figcaption></figure>
<p>«Кожен виїзд яскравий. Зустрічають завжди яскраво, по-тихому — то дуже рідко буває… Хоч вона і тихіша від старих версій (М113 АS4 — ред.), машина все ж голосна і є ціллю. Краще захищена, але дуже важка, це слід враховувати. Ми пробуємо різні дороги. В посадки — залітати спокійніше. На Орлівці зустрічали добре, все було пристріляне. КАБів багато. Коли ми, як „евак“, забирали поранених, то тільки відʼїхали з точки, де ховалися за 10 хвилин, її розібрали КАБами».</p>
<figure aria-describedby="caption-attachment-561044" class="wp-caption alignnone" id="attachment_561044" style="width: 1500px"><img alt="" class="size-full wp-image-561044" height="725" loading="lazy" src="../Images/2024-04-01T06-26-00-08-00/000009.jpg" srcset="../Images/2024-04-01T06-26-00-08-00/000009.jpg" width="1500"/><figcaption class="wp-caption-text" id="caption-attachment-561044">Фото: Олена Худякова / АрміяInform</figcaption></figure>
<p>У відповідь на питання, що мотивує і дає сили, «Зелений» наче намагається вкласти в короткі слова щось масштабне і дивиться просто в душу:</p>
<p>«Потрібно. Просто потрібно. Скільки друзів моїх поклали життя. Потрібно щоб п…и пішли з нашої землі».</p>
<p>Якби слова мали вагу, то це «потрібно» мєхвода важило б десь 18 тон, як і його «австралійка».</p>
</div><p>Source: <a href="https://armyinform.com.ua/2024/04/01/hlopczi-z-3-yi-shturmovoyi-rozpovily-pro-bojovu-robotu-i-svoyu-avstralijku-fotoreportazh-vid-armiyainform/">https://armyinform.com.ua/2024/04/01/hlopczi-z-3-yi-shturmovoyi-rozpovily-pro-bojovu-robotu-i-svoyu-avstralijku-fotoreportazh-vid-armiyainform/</a></p></body></html>