<html><body><h1>Українські парламентарії обговорили з нідерландськими колегами забезпечення ЗСУ артилерією та БПЛА</h1><hr/>Published Time: 2024-04-01T16:43:00+08:00<br>Author: Army Inform<br>Description: Про це повідомив сайт Верховної Ради України.    «Перший закордонний візит делегації...<br>Images: <a href="https://armyinform.com.ua/wp-content/uploads/2024/04/komitet-vr_niderlandy.jpg">000000.jpg</a><br>Categories: Новини<br>Tags: Комітет з питань нацбезпеки, Парламент Нідерландів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="600" src="../Images/2024-04-01T16-43-00-08-00/000000.jpg" srcset="../Images/2024-04-01T16-43-00-08-00/000000.jpg" width="734"> </img></figure><!-- .post-thumbnail -->
<p><strong> Зустріч із делегацією парламенту Нідерландів відбулася 1 квітня. </strong></p>
<p>Про це <a href="https://www.rada.gov.ua/news/news_kom/248022.html" rel="nofollow" target="_blank">повідомив</a> сайт Верховної Ради України.</p>
<p>«Перший закордонний візит делегації Нідерландського парламенту після виборів — Україна. Дякуємо Нідерландам за всю надану допомогу починаючи з повномасштабного вторгнення та важливі рішення для України!» — заявив голова Комітету з питань національної безпеки, оборони та розвідки Олександр Завітневич.</p>
<p>Учасники зустрічі обговорили питання щодо ситуації на лінії фронту, щодо українських можливостей в активних діях та в захисті, щодо тенденцій розвитку ситуації, адже ворог не рахується із втратами й намагається продовжувати захоплювати нові території з подальшим прицілом на західні країни.</p>
<p>За словами Олександра Завітневича, вкотре доводилося констатувати, що, незважаючи на санкції, росія здатна нарощувати випуск боєприпасів, поповнювати свої запаси з Ірану та Північної Кореї, і навіть окремі компоненти отримує від західних компаній.</p>
<p>«Ключове те, що росія повинна втрачати. А наша країна, наші партнери — відновлювати безпеку», — написав Олександр Завітневич.</p>
<p>Під час зустрічі особливу увагу парламентарії приділили забезпеченню наших захисників артилерією та БПЛА.</p>
<p>«Вдячний нідерландським колегам за підтримку, покладаємося на їх запевнення у тому, що вони докладатимуть зусилля для того, щоб всіляко допомагати Україні стримувати ворога та перемогти. І чекаємо на F-16», — зауважив Олександр Завітневич.</p>
<p>Як <a href="https://armyinform.com.ua/2024/03/21/ukrayina-i-niderlandy-pidpysaly-dokumenty-pro-spivpraczyu-v-sferi-oboronnoyi-promyslovosti/">повідомляла АрміяInform</a>, Україна і Нідерланди підписали документи про співпрацю у сфері оборонної промисловості.</p>
<p> </p>
</div><p>Source: <a href="https://armyinform.com.ua/2024/04/01/ukrayinski-parlamentari-obgovoryly-z-niderlandskymy-kolegamy-zabezpechennya-zsu-artyleriyeyu-ta-bpla/">https://armyinform.com.ua/2024/04/01/ukrayinski-parlamentari-obgovoryly-z-niderlandskymy-kolegamy-zabezpechennya-zsu-artyleriyeyu-ta-bpla/</a></p></body></html>