<html><body><h1>Ситуація на фронті: ворог найбільше атакує на Новопавлівському та Авдіївському напрямках</h1><hr/>Published Time: 2024-04-01T07:21:00+08:00<br>Author: Army Inform<br>Description: Про це повідомив Генеральний штаб ЗС України на Facebook-сторінці.    На Волинському та...<br>Images: <a href="https://armyinform.com.ua/wp-content/uploads/2024/04/434941269_766682145644866_4737980205132029998_n.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="802" src="../Images/2024-04-01T07-21-00-08-00/000000.jpg" srcset="../Images/2024-04-01T07-21-00-08-00/000000.jpg" width="1280"> </img></figure><!-- .post-thumbnail -->
<p><strong> Протягом минулої доби на фронті відбулося 53 бойових зіткнення. Загалом, ворог завдав 22 ракетних та 79 авіаційних ударів, здійснив 97 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02qb4WuhdFPYXfprC9YaYo9ciqjvijhJvp93aLtGJJMzAUJe31y5FJyVufihDP5Qk8l?locale=uk_UA" rel="nofollow" target="_blank">повідомив</a> Генеральний штаб ЗС України на Facebook-сторінці.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках </strong>противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 3 атаки противника в районі населеного пункту Терни Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші воїни відбили 8 атак в районах населених пунктів Білогорівка Луганської області; Верхньокам’янське, Іванівське, Кліщіївка, Андріївка Донецької області, де ворог, за підтримки авіації, намагався покращити тактичне положення.</p>
<p><strong>На Авдіївському напрямку</strong> наші захисники відбили 13 атак в районах населених пунктів Бердичі, Семенівка, Уманське, Первомайське та Невельське Донецької області, де ворог, за підтримки авіації, намагався вибити наші підрозділи із займаних рубежів.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Георгіївка, Новомихайлівка та східніше Водяного Донецької області, де ворог, за підтримки авіації, 22 рази намагався прорвати оборону наших військ.</p>
<p><strong>На Оріхівському напрямку</strong> окупанти здійснили 2 атаки на позиції наших захисників в районах Старомайорського Донецької області та Роботиного Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Протягом минулої доби 2 рази атакував позиції наших військ.</p>
</div><p>Source: <a href="https://armyinform.com.ua/2024/04/01/sytuacziya-na-fronti-vorog-najbilshe-atakuyu-na-novopavlivskomu-ta-avdiyivskomu-napryamkah/">https://armyinform.com.ua/2024/04/01/sytuacziya-na-fronti-vorog-najbilshe-atakuyu-na-novopavlivskomu-ta-avdiyivskomu-napryamkah/</a></p></body></html>