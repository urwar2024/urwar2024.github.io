<html><body><h1>На Дніпровщині пішли під суд шахраї, які ошукували громадян під виглядом зборів на ЗСУ</h1><hr/>Published Time: 2024-04-01T14:48:00+08:00<br>Author: Army Inform<br>Description: Про це повідомила 1 квітня Кіберполіція.    Встановлено, що обвинувачені знаходили в...<br>Images: <a href="https://armyinform.com.ua/wp-content/uploads/2024/04/kiberpolicziya_shahrayi-e1711971977353.jpg">000000.jpg</a><br>Categories: Новини<br>Tags: Кіберполіція, шахраї<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="508" src="../Images/2024-04-01T14-48-00-08-00/000000.jpg" srcset="../Images/2024-04-01T14-48-00-08-00/000000.jpg" width="637"> </img></figure><!-- .post-thumbnail -->
<p><strong> Майже 100 українців стали жертвами чотирьох зловмисників, які ошукували громадян під виглядом благодійних організацій з Польщі. </strong></p>
<p>Про це <a href="https://t.me/CyberpolUA/2231" rel="nofollow" target="_blank">повідомила 1 квітня</a> Кіберполіція.</p>
<p>Встановлено, що обвинувачені знаходили в інтернеті оголошення про збір коштів на допомогу ЗСУ та лікування військових.</p>
<p>Видаючи себе за представників міжнародних волонтерських організацій або платіжних установ, шахраї з фейкових сторінок в соцмережах пропонували «допомогу».</p>
<p>Для переказу коштів, як правило з Польщі у злотих, зловмисники пропонували потерпілим зробити певні дії нібито для конвертації коштів.</p>
<p>Насправді ж аферисти виманювали персональні та банківські дані, за допомогою яких входили в інтернет-банкінг жертв і виводили гроші на підконтрольні банківські рахунки.</p>
<p>Влітку минулого року поліціянти провели серію обшуків за місцями проживання та в автомобілях зловмисників.</p>
<p>Вилучено мобільні телефони, 300 сім-карток, комп’ютерну техніку, банківські картки, чорнові записи, грошові кошти у різній валюті на загальну суму майже 800 тис. грн, а також 4 автівки.</p>
<p>Слідчі встановили, що обвинувачені заволоділи коштами майже 100 жителів із різних регіонів України. Загальна сума завданих збитків становить 1,3 млн гривень.</p>
<p>Наразі всі члени злочинної групи перебувають під вартою. Правоохоронці завершили розслідування і направили до суду обвинувальний акт. Їм загрожує до восьми років позбавлення волі.</p>
<p>Як<a href="https://armyinform.com.ua/2024/03/27/shahrayi-pochaly-vykorystovuvaty-fejkovi-petycziyi-pro-prysvoyennya-zvannya-geroya-ukrayiny/"> повідомляла АрміяInform</a>, шахраї почали використовувати фейкові петиції про присвоєння звання Героя України.</p>
</div><p>Source: <a href="https://armyinform.com.ua/2024/04/01/na-dniprovshhyni-pishly-pid-sud-shahrayi-yaki-oshukuvaly-gromadyan-pid-vyglyadom-zboriv-na-zsu/">https://armyinform.com.ua/2024/04/01/na-dniprovshhyni-pishly-pid-sud-shahrayi-yaki-oshukuvaly-gromadyan-pid-vyglyadom-zboriv-na-zsu/</a></p></body></html>