<html><body><h1>У Чернігові затримали агента рф, який готував ракетний удар по залізниці</h1><hr/>Published Time: 2024-04-01T13:32:00+08:00<br>Author: Army Inform<br>Description: Про це інформує Служба безпеки України.  Зазначається, що в результаті спецоперації в...<br>Images: <a href="https://armyinform.com.ua/wp-content/uploads/2024/04/9e7e7a5c810b47e49f5916cc4f33e2aa.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/04/78061455c2c710d58a8498eb733003b9.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/04/a24432f752689403c5d9e19d3cf62770.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/04/1bae5ec5898782fe9f26c31d27f05154.jpeg">000003.jpeg</a><br>Categories: Новини<br>Tags: stoprussia, агресія рф, війна, вторгнення рф, Служба безпеки України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1333" sizes="(max-width: 2000px) 100vw, 2000px" src="../Images/2024-04-01T13-32-00-08-00/000000.jpeg" srcset="../Images/2024-04-01T13-32-00-08-00/000000.jpeg" width="2000"> </img></figure><!-- .post-thumbnail -->
<p><strong> Контррозвідка Служби безпеки зірвала спробу рф завдати вогневого ураження по стратегічних об’єктах Укрзалізниці на Чернігівщині. </strong></p>
<p class="">Про це <a href="https://ssu.gov.ua/novyny/sbu-zatrymala-rosiiskoho-ahenta-yakyi-hotuvav-raketnyi-udar-po-obiektakh-ukrzaliznytsi-na-pivnochi-ukrainy" rel="nofollow" target="_blank">інформує</a> Служба безпеки України.</p>
<p class="">Зазначається, що в результаті спецоперації в обласному центрі затримано російського агента, який готував ракетний удар по залізничній лінії, що сполучає північні та східні регіони України.</p>
<p class="">«Ще однією потенційною ціллю ворога були платформи для вантажного обслуговування рухомих складів. Щоб виконати вороже завдання, фігурант мав перевірити розвіддані окупантів щодо можливого використання залізничної лінії для переміщення військової техніки ЗСУ», — розповіли у відомстві.</p>
<p class="">Слідством встановлено, що для цього він приховано відслідковував рух ешелонів, а також фіксував напрямки їхніх маршрутів та місця зупинок.</p>
<p class="">«Отримані дані агент мав дистанційно передати своєму російському куратору у вигляді координат залізничної гілки та пунктів вантажного обслуговування рухомих складів. Ці відомості фігурант планував підтвердити фотографіями українських об’єктів», — йдеться в повідомленні.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="561209,561208,561207" data-itemtag="dl" data-link="file" data-max-width="100%" data-ratio="0.66625" data-size="large" data-width="1066"><div class="gallery galleryid-561202 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/04/78061455c2c710d58a8498eb733003b9.jpeg" href="https://armyinform.com.ua/wp-content/uploads/2024/04/78061455c2c710d58a8498eb733003b9.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-04-01T13-32-00-08-00/000001.jpeg" srcset="../Images/2024-04-01T13-32-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/04/a24432f752689403c5d9e19d3cf62770.jpeg" href="https://armyinform.com.ua/wp-content/uploads/2024/04/a24432f752689403c5d9e19d3cf62770.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-04-01T13-32-00-08-00/000002.jpeg" srcset="../Images/2024-04-01T13-32-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/04/1bae5ec5898782fe9f26c31d27f05154.jpeg" href="https://armyinform.com.ua/wp-content/uploads/2024/04/1bae5ec5898782fe9f26c31d27f05154.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-04-01T13-32-00-08-00/000003.jpeg" srcset="../Images/2024-04-01T13-32-00-08-00/000003.jpeg" width="150"/></a>
</dt></dl>
</div>
</div>
<p class="">Загарбники планували використати цю інформацію для ракетного удару по інфраструктурі Укрзалізниці, щоб порушити логістику ЗСУ.</p>
<p class="">«Однак співробітники СБУ запобігли передачі агентурного „звіту“ російській розвідці. Це стало можливим завдяки своєчасному викриттю зрадника та його затриманню під час виконання ворожого завдання», — зауважили в СБУ.</p>
<p class="">За даними слідства, затриманим виявився працівник місцевого підрозділу Укрзалізниці, ідеологічний прихильник рашизму.</p>
<p class="">З минулого року він став активним учасником російських телеграм-каналів і через це потрапив у поле зору окупантів.</p>
<p class="">Під час обшуку в оселі затриманого вилучено мобільний телефон і планшет, які він використовував для комунікації з агресором через месенджер.</p>
<p class="">Наразі слідчі Служби безпеки повідомили йому про підозру за ч. 2 ст. 111 Кримінального кодексу України (державна зрада, вчинена в умовах воєнного стану).</p>
<p class="">Зловмисник перебуває під вартою. Йому загрожує довічне ув’язнення.</p>
<p class="">Спецоперацію проводили співробітники СБУ в Чернігівській області за процесуального керівництва обласної прокуратури.</p>
<p>Як повідомляла АрміяInform, ідентифіковано <a href="https://armyinform.com.ua/2024/03/31/identyfikovano-ponad-100-rosiyan-yaki-vchynyly-voyenni-zlochyny-u-buchi/">понад 100 росіян</a>, які вчинили воєнні злочини в Бучі.</p>
</div><p>Source: <a href="https://armyinform.com.ua/2024/04/01/u-chernigovi-zatrymaly-agenta-rf-yakyj-gotuvav-raketnyj-udar-po-zaliznyczi/">https://armyinform.com.ua/2024/04/01/u-chernigovi-zatrymaly-agenta-rf-yakyj-gotuvav-raketnyj-udar-po-zaliznyczi/</a></p></body></html>