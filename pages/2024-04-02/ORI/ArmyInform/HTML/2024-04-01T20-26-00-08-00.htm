<html><body><h1>На Лиманському напрямку окупанти через втрати змушені проводити ротацію</h1><hr/>Published Time: 2024-04-01T20:26:00+08:00<br>Author: Army Inform<br>Description: Про це в стрімі Армії TV розповів 1 квітня командир взводу першого батальйону 95-ї...<br>Images: <a href="https://armyinform.com.ua/wp-content/uploads/2024/04/krasnov_strim.png">000000.png</a><br>Categories: Новини<br>Tags: Армія TV, Лиманський напрямок<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="997" sizes="(max-width: 1758px) 100vw, 1758px" src="../Images/2024-04-01T20-26-00-08-00/000000.png" srcset="../Images/2024-04-01T20-26-00-08-00/000000.png" width="1758"> </img></figure><!-- .post-thumbnail -->
<p><strong> Замість підрозділів знекровленої 25-ї армії рф заводиться на допомогу 20-та окупаційна армія.  </strong></p>
<p>Про це в стрімі Армії TV <a href="https://www.youtube.com/live/aPLpfMZzRKM?si=9-rQDEju3JYcwhXW" rel="nofollow" target="_blank">розповів 1 квітня</a> командир взводу першого батальйону 95-ї окремої десантно-штурмової бригади молодший лейтенант Станіслав Краснов.</p>
<p>«Окупанти продовжують штурмувати Терни. Не зменшують своїх зусиль, попри великі втрати, які несуть», — сказав Станіслав Краснов.</p>
<p>За його словами, ворог намагається штурмувати під прикриттям авіації, яка скидає керовані авіаційні бомби з літаків і завдає ударів некерованими авіаційними ракетами з гелікоптерів.</p>
<p>«Під цим прикриттям окупанти намагаються просунутися вперед. Але в них це не виходить, бо їх на підходах знищують. І наша артилерія і ударні БПЛА не дають їм просунутися вперед», — сказав Станіслав Краснов.</p>
<p>За його словами, на Лиманському напрямку діяла 25-та армія рф, але через величезні втрати вона майже повністю знекровлена, тому відбувається ротація і на допомогу заводиться 20-та окупаційна армія.</p>
<p>«Також беруть участь різні приватні військові компанії, які я умовно називаю «Шторм Z». Вони ідуть на штурми першими, бо великі втрати і їх не жаліють. А за ними вже заходять більше підготовлені групи закріплення», — розповів Станіслав Краснов.</p>
<p>Як <a href="https://armyinform.com.ua/2024/04/01/vorog-nastupaye-na-bahmutskomu-ta-novopavlivskomu-napryamkah-nashi-voyiny-vidbyly-32-ataky/?utm_source=mainnews&amp;utm_medium=article&amp;utm_campaign=traficsource">повідомляла АрміяInform</a>, за минулу добу на Лиманському напрямку наші воїни відбили 8 атак противника в районі населеного пункту Терни Донецької області.</p>
<p> </p>
</div><p>Source: <a href="https://armyinform.com.ua/2024/04/01/na-lymanskomu-napryamku-okupanty-cherez-vtraty-zmusheni-provodyty-rotacziyu/">https://armyinform.com.ua/2024/04/01/na-lymanskomu-napryamku-okupanty-cherez-vtraty-zmusheni-provodyty-rotacziyu/</a></p></body></html>