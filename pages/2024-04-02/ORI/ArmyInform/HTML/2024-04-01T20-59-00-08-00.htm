<html><body><h1>Провідна світова компанія з розмінування передала військовим чотири пікапи Ford</h1><hr/>Published Time: 2024-04-01T20:59:00+08:00<br>Author: Army Inform<br>Description: Про це повідомили в Головному управлінні протимінної діяльності, цивільного захисту та...<br>Images: <a href="https://armyinform.com.ua/wp-content/uploads/2024/04/433866214_122135284556141732_318485238414466621_n.jpg">000000.jpg</a>&nbsp;<a href="https://armyinform.com.ua/wp-content/uploads/2024/04/434425955_122135284568141732_7530880535691341722_n-e1711994593823.jpg">000001.jpg</a><br>Categories: Новини<br>Tags: stoprussia, агресія рф, розмінування<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-04-01T20-59-00-08-00/000000.jpg" srcset="../Images/2024-04-01T20-59-00-08-00/000000.jpg" width="1280"> </img></figure><!-- .post-thumbnail -->
<p><strong> Американська компанія Tetra Tech – один із світових лідерів із розмінування – передала Центру досконалості протимінної діяльності чотири пікапи Ford. </strong></p>
<p>Про це <a href="https://www.facebook.com/nmaa.ukraine/posts/pfbid08AL9J2bqm4oqBpqxnDVmzJzrGiFxptviXKaXzoWtL2K9Wi19HtRzcxSQA3p1gZXhl" rel="nofollow" target="_blank">повідомили</a> в Головному управлінні <span class="xt0psk2">протимінної діяльності, цивільного захисту та екологічної безпеки.</span></p>
<p>«Представники американської компанії Tetra Tech, яка є розпорядником коштів Державного департаменту США в рамках проєкту матеріально-технічної допомоги нашій країні, передали Центру досконалості протимінної діяльності та екологічної безпеки, який знаходиться в підпорядкуванні Головного управління, чотири пікапи Ford», — зазначили військові.</p>
<p>Автомобілі високої прохідності будуть використовуватися групами координації, які працюють у Миколаївській, Херсонській та Харківській областях.</p>
<img alt="" class="alignnone size-full wp-image-561989" height="656" loading="lazy" src="../Images/2024-04-01T20-59-00-08-00/000001.jpg" srcset="../Images/2024-04-01T20-59-00-08-00/000001.jpg" width="1280">
<p>Як зазначив начальник Головного управління протимінної діяльності, цивільного захисту та екологічної безпеки Руслан Берегуля, компанія Tetra Tech уже зарекомендувала себе, як надійний партнер; крім матеріально-технічної підтримки, вона також надає допомогу в підготовці наших спеціалістів з розмінування.</p>
<p>Як повідомляла <a href="https://armyinform.com.ua/2024/03/31/sapery-derzhspecztranssluzhby-za-tyzhden-zneshkodyly-2755-vybuhonebezpechnyh-predmetiv/">АрміяInform</a>, сапери Держспецтрансслужби за тиждень знешкодили 2755 вибухонебезпечних предметів.</p>
<div class="x11i5rnm xat24cr x1mh8g0r x1vvkbs xtlvy1s x126k92a">
<div dir="auto"></div>
</div>
</img></div><p>Source: <a href="https://armyinform.com.ua/2024/04/01/providna-svitova-kompaniya-z-rozminuvannya-peredala-vijskovym-chotyry-pikapy-ford/">https://armyinform.com.ua/2024/04/01/providna-svitova-kompaniya-z-rozminuvannya-peredala-vijskovym-chotyry-pikapy-ford/</a></p></body></html>