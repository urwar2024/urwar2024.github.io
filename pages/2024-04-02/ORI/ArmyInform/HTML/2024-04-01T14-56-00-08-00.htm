<html><body><h1>В Україні планують використовувати робот-асистовану хірургію для оперативного втручання у разі бойової травми</h1><hr/>Published Time: 2024-04-01T14:56:00+08:00<br>Author: Army Inform<br>Description: Про це розповів головний хірург Збройних Сил України полковник медичної служби Костянтин...<br>Images: <a href="https://armyinform.com.ua/wp-content/uploads/2024/04/v-ukraini-planuyut-vikoristovuvati-robot-asistovanu-hirurgiyu-dlya-operativnogo-vtruchannya-pri-bojovij-travmi.jpg">000000.jpg</a><br>Categories: Новини<br>Tags: Командування Медичних сил ЗСУ, робот-асистована хірургія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="576" sizes="(max-width: 1025px) 100vw, 1025px" src="../Images/2024-04-01T14-56-00-08-00/000000.jpg" srcset="../Images/2024-04-01T14-56-00-08-00/000000.jpg" width="1025"> </img></figure><!-- .post-thumbnail -->
<p><strong> Україна може стати першою у світі країною, яка зможе використовувати робот-асистовану хірургію для оперативного втручання у разі бойової травми.  </strong></p>
<p>Про це <a href="https://www.facebook.com/watch/?v=1394481741201198" rel="nofollow" target="_blank">розповів</a> головний хірург Збройних Сил України полковник медичної служби Костянтин Гуменюк, який брав участь у другому з’їзді роботичних хірургів України.</p>
<p>У Командуванні Медсил ЗСУ зазначили, що на сьогодні в 70 країнах світу вже працюють понад 7 тисяч роботів-хірургів. Одним з найсучасніших є робот Da Vinci, за допомогою якого в Україні вже зроблено понад <strong>300</strong> операцій в кількох приватних і державних клініках країни. — Перспективи робот-асистованої хірургії є надзвичайно важливими, оскільки сама операція з використанням робота проходить швидше, як і післяопераційне одужання пацієнта, — зазначив Костянтин Гуменюк.</p>
<p><iframe allowfullscreen="allowfullscreen" frameborder="0" height="315" loading="lazy" scrolling="no" src="https://www.facebook.com/plugins/video.php?height=315&amp;href=https%3A%2F%2Fwww.facebook.com%2FMedicalForcesUA%2Fvideos%2F1394481741201198%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>Водночас військовий хірург каже, що нерідко стоїть за операційним столом 5-6 годин безперервно. І додає, що за допомогою робота зможе працювати сидячи, керуючи операцією за допомогою роботичних маніпуляторів та 3D візуалізації. Нещодавно військові лікарі <a href="https://armyinform.com.ua/2024/03/11/vijskovi-likari-provely-dvi-unikalni-operacziyi/">провели</a> дві унікальні операції.</p>
<p>Як повідомляла<a href="https://armyinform.com.ua/2024/03/20/z-kolina-poranenogo-voyina-vijskovi-medyky-distaly-kulyu-kalibru-762-mm/"> АрміяInform</a>, військові лікарі вилучили кулю калібру 7,62 мм з ноги українського захисника.</p>
</div><p>Source: <a href="https://armyinform.com.ua/2024/04/01/v-ukrayini-planuyut-vykorystovuvaty-robot-asystovanu-hirurgiyu-dlya-operatyvnogo-vtruchannya-pry-bojovij-travmi/">https://armyinform.com.ua/2024/04/01/v-ukrayini-planuyut-vykorystovuvaty-robot-asystovanu-hirurgiyu-dlya-operatyvnogo-vtruchannya-pry-bojovij-travmi/</a></p></body></html>