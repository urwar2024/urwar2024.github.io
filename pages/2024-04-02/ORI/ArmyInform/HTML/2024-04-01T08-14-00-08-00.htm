<html><body><h1>Ворог активно застосовує розвідувальні дрони, щоб компенсувати відсутність А-50 — Наталія Гуменюк</h1><hr/>Published Time: 2024-04-01T08:14:00+08:00<br>Author: Army Inform<br>Description: Про це розповіла речниця Сил оборони півдня України полковник Наталія Гуменюк в ефірі...<br>Images: <a href="https://armyinform.com.ua/wp-content/uploads/2024/04/f0d6589d043f14aa.jpg">000000.jpg</a><br>Categories: Важливо, Новини<br>Tags: А-50, дрони, Наталія Гуменюк, Сили оборони Півдня України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-04-01T08-14-00-08-00/000000.jpg" srcset="../Images/2024-04-01T08-14-00-08-00/000000.jpg" width="1200"> </img></figure><!-- .post-thumbnail -->
<p><strong> Військові рф активно використовують розвідувальні дрони на південному напрямку, намагаючись компенсувати відсутність літаків дальньої радіолокаційної розвідки А-50. </strong></p>
<p>Про це розповіла речниця Сил оборони півдня України полковник Наталія Гуменюк в ефірі телемарафону <a href="https://www.youtube.com/watch?v=R5vvrb1YsqU" rel="nofollow" target="_blank">«Єдині новини»</a>.</p>
<p>За її словами, якщо минулої доби було понад 200 розвідувальних дронів у зоні відповідальності Сил оборони півдня України від Одещини до Запоріжжя, то цієї доби було менше.</p>
<p>«Але ворог продовжує розвідку, й, очевидно, що в нього є потреба компенсувати в повітрі А-50 саме у такий спосіб», — пояснила Наталія Гуменюк.</p>
<p>Вона зазначила, що ворог збирає інформацію для майбутніх ударів як точкових, так і масованих атак.</p>
<p>«Очевидно, що і дронові атаки не припиняться, тому що накопичення у ворога є. Крім того, нещодавно був рейс з Тегерану, що говорить про те, що і готові вироби типу Shahed, і комплектуючі в активній роботі», — додала речниця.</p>
<p>Наталія Гуменюк зазначила, за уламками «шахедів», які були знайдені останнім часом, вдалося встановити, що багато дронів ворог виготовляє на своїй території, оскільки маркує їх літерами російської абетки.</p>
<p>Як повідомляла АрміяInform, перед масованим ударом по Україні 29 березня військові рф <a href="https://armyinform.com.ua/2024/03/29/u-sylah-oborony-rozpovily-pro-140-rozviduvalnyh-droniv-rf-pered-masovanym-raketnym-udarom/">провели</a> масштабну аеророзвідку.</p>
</div><p>Source: <a href="https://armyinform.com.ua/2024/04/01/vorog-aktyvno-zastosovuye-rozviduvalni-drony-shhob-kompensuvaty-vidsutnist-a-50-nataliya-gumenyuk/">https://armyinform.com.ua/2024/04/01/vorog-aktyvno-zastosovuye-rozviduvalni-drony-shhob-kompensuvaty-vidsutnist-a-50-nataliya-gumenyuk/</a></p></body></html>