<html><body><h1>У Повітряних Силах пояснили, як боротися з ворожими КАБами</h1><hr/>Published Time: 2024-04-01T11:13:00+08:00<br>Author: Army Inform<br>Description: Про це заявив речник Повітряних Сил ЗС України майор Ілля Євлаш в ефірі телемарафону...<br>Images: <a href="https://armyinform.com.ua/wp-content/uploads/2024/03/bez-imeni-34.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/845636a8cf8643d3.webp">000001.webp</a><br>Categories: Новини<br>Tags: ворожі обстріли, Ілля Євлаш, КАБ, Повітряні Сили ЗС України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="509" src="../Images/2024-04-01T11-13-00-08-00/000000.jpg" srcset="../Images/2024-04-01T11-13-00-08-00/000000.jpg" width="821"> <figcaption class="wp-caption-text">
		Майор Ілля Євлаш
</figcaption>
</img></figure><!-- .post-thumbnail -->
<p><strong> Найбільш ефективним способом зменшити кількість ворожих ударів керованими авіабомбами є боротьба з носіями цих боєприпасів. </strong></p>
<p>Про це заявив речник Повітряних Сил ЗС України майор Ілля Євлаш в ефірі телемарафону <a href="https://www.youtube.com/watch?v=Cev5PLFihuo" rel="nofollow" target="_blank">«Єдині новини»</a>.</p>
<p>«Таких бомб у росії багато, і вони намагаються виснажити нашу систему ППО. Основна наша задача — боротися безпосередньо з носіями, саме літаки Су-34 та Су-35», — сказав Ілля Євлаш.</p>
<p>Він зазначив, що для знищення таких літаків потрібна оперативна та тактична майстерність і вміле застосування відповідних комплексів.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/30/yak-protydiyaty-kerovanym-aviabombam-perspektyvni-rozrobky/" target="_blank"><div class="ai-readalso-content"><div class="ai-readalso-title">Як протидіяти керованим авіабомбам: перспективні розробки</div></div><div class="ai-readalso-thumbnail"><img alt="Як протидіяти керованим авіабомбам: перспективні розробки" src="../Images/2024-04-01T11-13-00-08-00/000001.png" srcset="../Images/2024-04-01T11-13-00-08-00/000001.png"/></div></a></figure>
<p>«І найголовніше — потрібно більше західних систем. У цьому питанні ми покладаємося на наших партнерів», — додав Ілля Євлаш.</p>
<p>Раніше в Повітряних Силах ЗСУ<a href="https://armyinform.com.ua/2024/03/30/u-povitryanyh-sylah-rozpovily-pro-modernizovani-aviabomby-yakymy-rosiyany-byut-po-harkovu/"> розповіли</a>, що військові рф почали використовувати модернізовані фугасні авіаційні бомби для ударів по прифронтових регіонах України, зокрема по Харкову.</p>
<p>Як повідомляла АрміяInform, ввечері 31 березня окупанти вдарили по Харкову двома УМПБ Д-30 (уніфікований міжвидовий плануючий боєприпас, калібр 30 см). Боєприпаси цього типу випускаються з літака.</p>
</div><p>Source: <a href="https://armyinform.com.ua/2024/04/01/u-povitryanyh-sylah-poyasnyly-yak-borotysya-z-vorozhymy-kabamy/">https://armyinform.com.ua/2024/04/01/u-povitryanyh-sylah-poyasnyly-yak-borotysya-z-vorozhymy-kabamy/</a></p></body></html>