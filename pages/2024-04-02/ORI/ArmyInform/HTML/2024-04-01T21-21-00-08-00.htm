<html><body><h1>На Запорізькому напрямку ворог використовує отруйні речовини та манекенів</h1><hr/>Published Time: 2024-04-01T21:21:00+08:00<br>Author: Army Inform<br>Description: Про це на стрімі Армії TV розповіла 1 квітня начальник об’єднаного координаційного...<br>Images: <a href="https://armyinform.com.ua/wp-content/uploads/2024/01/snymok-эkrana-523_cr.jpg">000000.jpg</a><br>Categories: Новини<br>Tags: Запорізький напрямок, отруйні речовини, Сили оборони півдня<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="542" src="../Images/2024-04-01T21-21-00-08-00/000000.jpg" srcset="../Images/2024-04-01T21-21-00-08-00/000000.jpg" width="1112"> </img></figure><!-- .post-thumbnail -->
<p><strong> Отруйними речовинами намагаються примусити залишити бліндажі, а манекени використовують для розвідки. </strong></p>
<p>Про це на стрімі Армії TV <a href="https://www.youtube.com/live/aPLpfMZzRKM?si=qaXY5taQ9VjO8j6m" rel="nofollow" target="_blank">розповіла 1 квітня</a> начальник об’єднаного координаційного пресцентру Сил оборони півдня полковник Наталія Гуменюк.</p>
<p>«Ворог скидає боєприпаси, які виділяють отруйну речовину для того, щоб викурити наших людей з бліндажа, а потім накрити розривним боєприпасом. Наші про це знають і відповідно реагують: можуть вчасно викинути гранату з бліндажа», — сказала Наталія Гуменюк.</p>
<p>Вдається ворог і до використання манекенів, яких запускає у човнах до нашого берега, щоб перевірити нашу оборону.</p>
<p>«Ми не ведемося на це, не витрачаємо боєприпасів, бо можемо розрізнити живих вояків і ляльок. Та все одно запускають човни з манекенами, щоб з’ясувати, чи чекаємо ми. Хай не сумніваються, чекаємо», — запевнила Наталія Гуменюк.</p>
<p>Раніше <a href="https://armyinform.com.ua/2024/03/11/u-sylah-oborony-rozpovily-pro-zbroyu-ostannoyi-nadiyi-u-rosiyan-na-zaporizkomu-napryamku/">АрміяInform повідомляла</a> про нарощення використання російською окупаційною армією боєприпасів з отруйними речовинами на Запорізькому напрямку.</p>
</div><p>Source: <a href="https://armyinform.com.ua/2024/04/01/na-zaporizkomu-napryamku-vorog-vykorystovuye-otrujni-rechovyny-ta-manekeniv/">https://armyinform.com.ua/2024/04/01/na-zaporizkomu-napryamku-vorog-vykorystovuye-otrujni-rechovyny-ta-manekeniv/</a></p></body></html>