<html><body><h1>На лівому березі Дніпра ворог атакує лише пішки</h1><hr/>Published Time: 2024-04-01T21:49:00+08:00<br>Author: Army Inform<br>Description: Про це на стрімі Армії TV розповіла 1 квітня начальник об’єднаного координаційного...<br>Images: <a href="https://armyinform.com.ua/wp-content/uploads/2024/02/humenyuk.png">000000.png</a><br>Categories: Новини<br>Tags: плацдарм, Сили оборони півдня<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1029" sizes="(max-width: 1795px) 100vw, 1795px" src="../Images/2024-04-01T21-49-00-08-00/000000.png" srcset="../Images/2024-04-01T21-49-00-08-00/000000.png" width="1795"> <figcaption class="wp-caption-text">
		Гуменюк розповіла про успіхи контрбатарейної боротьби на Лівобережжі</figcaption>
</img></figure><!-- .post-thumbnail -->
<p><strong> Через великі втрати окупантам стало складно формувати штурмові групи, тому кількість боєзіткнень зменшилася у кілька разів.  </strong></p>
<p>Про це на стрімі Армії TV <a href="https://www.youtube.com/live/aPLpfMZzRKM?si=qaXY5taQ9VjO8j6m" rel="nofollow" target="_blank">розповіла 1 квітня</a> начальник об’єднаного координаційного пресцентру Сил оборони півдня полковник Наталія Гуменюк.</p>
<p>«У ворога діє ембарго на використання бронетехніки, тому діють виключно в пішому порядку. Але результат залишається той самий: втрачають 60-79 відсотків особового складу і повертаються на свої позиції», — повідомила Наталія Гуменюк.</p>
<p>За її словами, 2-3 штурми за добу, це теж не мало, тим більше, що поміж штурмами ворог працює дронами та артилерією по наших позиціях.</p>
<p>«Але коли штурмів було в рази більше, тобто 5-8 штурмів за добу, доводилося ще важче. Сьогодні ворогу складніше формувати штурмові групи й це дає можливість нашим міцніше утримувати позиції, закріпитися надійніше та ефективніше відпрацювати по наступаючих силах ворога», — розповіла Наталія Гуменюк.</p>
<p>За її словами, щоб якось компенсувати втрати, ворог вдається до перекидання військових частин зі сходу. Частини виводять на південь, де вони на полігонах кілька тижнів відновлюються, а потім їх кидають на штурм українського плацдарму на Лівому березі. Так, як охочих іти у самогубні штурми не багато, то армійські підрозділи підпирають частинами Росгвардії, яка слугує такими собі загороджувальними загонами.</p>
<p>Як <a href="https://armyinform.com.ua/2024/04/01/na-zaporizkomu-napryamku-vorog-vykorystovuye-otrujni-rechovyny-ta-manekeniv/">повідомляла АрміяInform</a>, на Запорізькому напрямку ворог використовує отруйні речовини та манекенів.</p>
</div><p>Source: <a href="https://armyinform.com.ua/2024/04/01/na-livomu-berezi-dnipra-vorog-atakuye-lyshe-pishky/">https://armyinform.com.ua/2024/04/01/na-livomu-berezi-dnipra-vorog-atakuye-lyshe-pishky/</a></p></body></html>