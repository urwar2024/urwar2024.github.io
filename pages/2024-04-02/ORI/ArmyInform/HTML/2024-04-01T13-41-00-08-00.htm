<html><body><h1>У Молдові стартували військові навчання за участі Румунії та США</h1><hr/>Published Time: 2024-04-01T13:41:00+08:00<br>Author: Army Inform<br>Description: Про це повідомляє Міністерство оборони Молдови.    Навчання відбуваються в навчальних...<br>Images: <a href="https://armyinform.com.ua/wp-content/uploads/2024/04/image-01.jpg">000000.jpg</a><br>Categories: Новини, Новини світу та України<br>Tags: міжвідомчі навчання, Молдова, Румунія, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="389" src="../Images/2024-04-01T13-41-00-08-00/000000.jpg" srcset="../Images/2024-04-01T13-41-00-08-00/000000.jpg" width="600"> </img></figure><!-- .post-thumbnail -->
<p><strong> Сьогодні, 1 квітня, у Молдові розпочалися багатонаціональні навчання JCET-2024, участь у яких беруть військовослужбовці з Румунії та Сполучених Штатів Америки. </strong></p>
<p>Про це <a href="https://www.army.md/?lng=2&amp;action=show&amp;cat=122&amp;obj=8891" rel="nofollow" target="_blank">повідомляє</a> Міністерство оборони Молдови.</p>
<p>Навчання відбуваються в навчальних центрах Національної армії. Їхня мета — спільна підготовка та обмін досвідом молдовського, румунського та американського спецназу, а також підвищення рівня оперативної сумісності між контингентами-учасниками.</p>
<p>За сценарієм навчань, військовослужбовці виконають стрибки з парашутом, стрільби вдень і вночі, тренування в польових умовах з виконанням бойових завдань.</p>
<p>JCET-2024 (Joint Combined Exchange Training) відбувається відповідно до плану підготовки Національної армії Молдови на 2024 рік.</p>
<p>Як повідомляла <a href="https://armyinform.com.ua/2024/03/31/komandyr-interflex-vidzvituvav-pro-pidgotovku-bijcziv-zsu/">АрміяInform</a>, командир INTERFLEX розповів про підготовку бійців ЗСУ.</p>
<p>Також у Литовській військовій школі <a href="https://armyinform.com.ua/2024/03/31/u-lytovskij-vijskovij-shkoli-zavershylys-instruktorski-kursy-dlya-vijskovyh-z-ukrayiny/">завершились</a> інструкторські курси для військових з України.</p>
</div><p>Source: <a href="https://armyinform.com.ua/2024/04/01/u-moldovi-startuvaly-vijskovi-navchannya-za-uchasti-rumuniyi-ta-ssha/">https://armyinform.com.ua/2024/04/01/u-moldovi-startuvaly-vijskovi-navchannya-za-uchasti-rumuniyi-ta-ssha/</a></p></body></html>