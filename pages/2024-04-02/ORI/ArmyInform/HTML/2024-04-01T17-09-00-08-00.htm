<html><body><h1>Щоб не нашкодити: яку інформацію про полонених та зниклих безвісти не можна оприлюднювати</h1><hr/>Published Time: 2024-04-01T17:09:00+08:00<br>Author: Army Inform<br>Description: Про це застерігає Мінреінтеграції, зазначаючи, що російські спецслужби активізували збір...<br>Images: <a href="https://armyinform.com.ua/wp-content/uploads/2024/04/da238939-f88c-4388-810f-39d31a90326c.jpg">000000.jpg</a><br>Categories: Новини<br>Tags: stoprussia, безвісти зниклі, військовополонені, Мінреінтеграції<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../Images/2024-04-01T17-09-00-08-00/000000.jpg" srcset="../Images/2024-04-01T17-09-00-08-00/000000.jpg" width="1200"> </img></figure><!-- .post-thumbnail -->
<p><strong> Оприлюднення особистих даних військовополонених чи зниклих безвісти українців у соціальних мережах, а також передача їх стороннім особам можуть нашкодити їм та їхнім сім’ям. </strong></p>
<p>Про це <a href="https://minre.gov.ua/2024/04/01/yaku-informacziyu-pro-polonenyh-chy-znyklyh-bezvisty-ne-mozhna-poshyryuvaty-v-soczialnyh-merezhah/" rel="nofollow" target="_blank">застерігає</a> Мінреінтеграції, зазначаючи, що російські спецслужби активізували збір персональних даних зниклих безвісти українців.</p>
<p>«Численні телеграм-канали обіцяють знайти військовослужбовців, які потрапили в полон або зникли безвісти. Для цього вони просять у родичів і близьких особисті дані та іншу інформацію», — наголосили у відомстві.</p>
<p><strong>Тож яку інформацію не можна передавати незнайомцям:</strong></p>
<p>• Номер телефону, інші контакти.</p>
<p>• Адресу проживання.</p>
<p>• Інформацію про політичні погляди, попереднє місце роботи, сім’ю полоненого.</p>
<p>• Профіль у соцмережах.</p>
<p>• Дані військовослужбовця (ПІБ, номер бригади, військову спеціальність, позивний, звання, обставини потрапляння в полон).</p>
<p>• Місце дислокації підрозділу.</p>
<p>• Фото/відеоматеріали, зокрема із побратимами.</p>
<p><strong>Чому не варто цього робити</strong></p>
<p>«Передаючи інформацію стороннім особам, ви можете погіршити становище вашої близької людини», — додали в Мінреінтеграції.</p>
<p>На сьогодні представники спецслужб країни-агресора або шахраї організовують чимало каналів з метою видурювання грошей. Також окупанти можуть вдаватися до маніпулювання чи шантажу.</p>
<p>«Пам’ятайте, що пошуками вашої близької людини займаються професійно та безкоштовно фахівці уповноважених державою органів», — наголосили у Мінреєітеграції.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Нагадуємо, що повідомити Національне інформаційне бюро про потрапляння людини у ворожий полон можна зателефонувавши на гарячу лінію за номером: 1648 або (044) 287-81-65 (для дзвінків з-за кордону) чи скориставшись іншими <a href="https://nib.gov.ua/" rel="nofollow" target="_blank">каналами комунікації</a>.</div>
<p>Нагадаємо, що офіційно <a href="https://armyinform.com.ua/2023/08/02/oficzijno-pidtverdyty-polon-mozhe-krayina-yaka-utrymuye-v-poloni-vijskovogo-koordynaczijnyj-shtab/">підтвердити</a> полон може лише країна, яка утримує в полоні військового.</p>
</div><p>Source: <a href="https://armyinform.com.ua/2024/04/01/shhob-ne-nashkodyty-yaku-informacziyu-pro-polonenyh-ta-znyklyh-bezvisty-ne-mozhna-oprylyudnyuvaty/">https://armyinform.com.ua/2024/04/01/shhob-ne-nashkodyty-yaku-informacziyu-pro-polonenyh-ta-znyklyh-bezvisty-ne-mozhna-oprylyudnyuvaty/</a></p></body></html>