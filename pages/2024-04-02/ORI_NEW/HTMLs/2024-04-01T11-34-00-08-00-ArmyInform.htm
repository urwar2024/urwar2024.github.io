<html><body>
<div class='article'>
<div class='title'><h1>Ілля Євлаш розповів, для чого ворог використовує ракети «циркон» і пояснив паузу в застосуванні «шахедів»</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це розповів речник Повітряних Сил Збройних Сил України майор Ілля Євлаш в ефірі...'/>
<meta property='published_time' content='2024-04-01T11:34:00+08:00'/>
<meta property='tags' content='Ілля Євлаш, Повітряні Сили ЗС України, ракетні удари рф, Циркон'/>
<meta property='images' content='https://armyinform.com.ua/wp-content/uploads/2024/03/cirkon.jpg,
https://armyinform.com.ua/wp-content/uploads/2024/03/cirkon.jpg'/>
Author: Army Inform
<br>
Categories: Новини
<br>
Description: Про це розповів речник Повітряних Сил Збройних Сил України майор Ілля Євлаш в ефірі...
<br>
Published Time: 2024-04-01T11:34:00+08:00
<br>
Tags: Ілля Євлаш, Повітряні Сили ЗС України, ракетні удари рф, Циркон
<br>
Images: <a href="https://armyinform.com.ua/wp-content/uploads/2024/03/cirkon.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/cirkon.jpg">000001.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="475" src="../../ORI/ArmyInform/Images/2024-04-01T11-34-00-08-00/000000.jpg" srcset="../../ORI/ArmyInform/Images/2024-04-01T11-34-00-08-00/000000.jpg" width="760"/> </figure><!-- .post-thumbnail -->
<p><strong> Завдаючи ударів по Україні гіперзвуковими ракетами «циркон», війська рф фактично проводять їх тестування у бойових умовах. </strong></p>
<p>Про це розповів речник Повітряних Сил Збройних Сил України майор Ілля Євлаш в ефірі телемарафону<a href="https://www.youtube.com/watch?v=Cev5PLFihuo" rel="nofollow" target="_blank"> “Єдині новини”.</a></p>
<p>«Про цю зброю ми знаємо небагато. Ворог тримає в таємниці ТТХ, наші експерти зараз вивчають, які особливості вона має. Ця зброя використовується противником і як випробування її в бойових умовах, для тестування наших систем ППО», — сказав Ілля Євлаш.</p>
<p>За його словами, наразі збивати ці ракети може тільки зенітно-ракетний комплекс Patriot, який уже неодноразово доводив свою високу ефективність не тільки з «цирконами», але і з ракетами «кинджал».</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/26/rakety-czyrkon-shho-pro-nyh-vidomo-i-na-skilky-vony-unikalni/" target="_blank"><div class="ai-readalso-content"><div class="ai-readalso-title">Ракети «Циркон»: що про них відомо і на скільки вони «унікальні»</div></div><div class="ai-readalso-thumbnail"><img alt="Ракети «Циркон»: що про них відомо і на скільки вони «унікальні»" src="../../ORI/ArmyInform/Images/2024-04-01T11-34-00-08-00/000001.jpg" srcset="../../ORI/ArmyInform/Images/2024-04-01T11-34-00-08-00/000001.jpg"/></div></a></figure>
<p>«Її надзвичайно важко вразити, вона швидко дістається будь-якої точки нашої країни. Тому коли з’являється повідомлення про повітряну тривогу, радимо негайно спуститися в укриття», — додав речник.</p>
<p>Ілля Євлаш також прокоментував паузу у ворожих ударах «шахедами». За його словами, росіяни аналізують інформацію попередніх днів про застосування засобів вогневого ураження.</p>
<p>«Проводять аналіз, виявляють маршрути, де наші ППО та радіолокаційні станції. Ця перерва — це, зокрема, робота та планування і накопичення, оскільки рф не може постійно проводити масовані удари, як би їй цього не хотілося», — сказав він.</p>
<p>Раніше в Силах оборони <a href="https://armyinform.com.ua/2024/03/27/u-sylah-oborony-povidomyly-pro-kilkist-rosijskyh-czyrkoniv-u-krymu/">повідомили</a> про кількість російських «цирконів» у Криму.</p>
</div>
</div>
<div class='source'><p>Source: <a href="https://armyinform.com.ua/2024/04/01/illya-yevlash-rozpoviv-dlya-chogo-vorog-vykorystovuye-rakety-czyrkon-i-poyasnyv-pauzu-v-zastosuvanni-shahediv/">https://armyinform.com.ua/2024/04/01/illya-yevlash-rozpoviv-dlya-chogo-vorog-vykorystovuye-rakety-czyrkon-i-poyasnyv-pauzu-v-zastosuvanni-shahediv/</a></p></div>
</div>
</body></html>