<html><body>
<div class='article'>
<div class='title'><h1>У МОУ наголосили на необхідності розвитку системи психологічної підтримки військових</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Як зазначається у повідомленні служби, під час зустрічі найбільша увага учасників була...'/>
<meta property='published_time' content='2024-03-30T20:29:00+08:00'/>
<meta property='tags' content='Державна спеціальна служба транспорту, Психологічна підтримка'/>
<meta property='images' content='https://armyinform.com.ua/wp-content/uploads/2024/03/434759633.jpg'/>
Author: Army Inform
<br>
Categories: Новини
<br>
Description: Як зазначається у повідомленні служби, під час зустрічі найбільша увага учасників була...
<br>
Published Time: 2024-03-30T20:29:00+08:00
<br>
Tags: Державна спеціальна служба транспорту, Психологічна підтримка
<br>
Images: <a href="https://armyinform.com.ua/wp-content/uploads/2024/03/434759633.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../../ORI/ArmyInform/Images/2024-03-30T20-29-00-08-00/000000.jpg" srcset="../../ORI/ArmyInform/Images/2024-03-30T20-29-00-08-00/000000.jpg" width="1280"/> </figure><!-- .post-thumbnail -->
<p><strong> У Державній спеціальній службі транспорту, яка входить до системи Міністерства Оборони України, розповіли про загальні збори психологів Держспецтрансслужби, на яких обговорили  роботу груп контролю бойового стресу та їх завдання, роботу спеціалістів у підрозділах та психологічну допомогу особового складу.  </strong></p>
<p>Як зазначається у <a href="https://www.facebook.com/uadsst/posts/pfbid02oXUXsJuq9J6MbiG5oTFLeXxMSgahAWcfhoZ5RwYsJJZs4RyAC5RtTpbz6fth9Wnkl" rel="nofollow" target="_blank">повідомленні</a> служби, під час зустрічі найбільша увага учасників була зосереджена  на декомпресійному відновленню учасників  після виходу із зони проведення бойових дій.</p>
<p>Семінар-тренінг психологів проходив протягом двох днів. На розгляд порядку денного виносилося  тринадцять тем. Перший день  присвячений був лекційним заняттям, а наступного дня учасники зборів закріплювали набуті теоретичні знання на практичних тренінгах та під час проведення різноманітних інтерактивів.</p>
<p>Представники ГО «Боривітер» розповіли про практику нових методик збереження та покращення психічного здоров’я; профілактику та превенцію розладів адаптації, стресових і тривожних розладів; гармонізацію психоемоційного стану, зняття перевтоми, внутрішнього напруження та негативних наслідків участі у бойових діях. А також ознайомили з  технікам саморегуляції, вправам з м’язової релаксації та саморегуляції, а також дихальним вправам для зняття м’язової напруги.</p>
<p>«Досвід роботи психологічної служби у різних бригадах має свою специфіку і унікальність. Утім найважливіше те, що постійна  психологічна підтримка  важлива  і необхідна  за допомогою кваліфікованих фахівців.  Ця зустріч показала, що розвиток системи психологічної підтримки військовослужбовців дозволить забезпечити найвищий рівень підтримки для наших захисників як в підрозділах Держспецтрансслужби, так і в інших частинах сил оборони України», — йдеться у повідомленні.</p>
<p>Як повідомляла АрміяInform, в Україні <a href="https://armyinform.com.ua/2024/03/24/v-ukrayini-zapraczyuvala-yedyna-veteranska-garyacha-liniya/">запрацювала</a> Єдина ветеранська гаряча лінія.</p>
</div>
</div>
<div class='source'><p>Source: <a href="https://armyinform.com.ua/2024/03/30/u-mou-nagolosyly-na-neobhidnosti-rozvytku-systemy-psyhologichnoyi-pidtrymky-vijskovyh/">https://armyinform.com.ua/2024/03/30/u-mou-nagolosyly-na-neobhidnosti-rozvytku-systemy-psyhologichnoyi-pidtrymky-vijskovyh/</a></p></div>
</div>
</body></html>