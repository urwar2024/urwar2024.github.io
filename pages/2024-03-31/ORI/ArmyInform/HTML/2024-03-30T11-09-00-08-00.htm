<html><body><h1>У Повітряних Силах розповіли про модернізовані авіабомби, якими росіяни б’ють по Харкову</h1><hr/>Published Time: 2024-03-30T11:09:00+08:00<br>Author: Army Inform<br>Description: Про це в ефірі телемарафону розповів речник Повітряних Сил ЗС України майор Ілля Євлаш.  ...<br>Images: <a href="https://armyinform.com.ua/wp-content/uploads/2024/03/bez-imeni-34.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/845636a8cf8643d3.webp">000001.webp</a><br>Categories: Новини<br>Tags: ворожі обстріли, Ілля Євлаш, Повітряні Сили ЗС України, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="509" src="../Images/2024-03-30T11-09-00-08-00/000000.jpg" srcset="../Images/2024-03-30T11-09-00-08-00/000000.jpg" width="821"> <figcaption class="wp-caption-text">
		Майор Ілля Євлаш
</figcaption>
</img></figure><!-- .post-thumbnail -->
<p><strong> Військові рф почали використовувати модернізовані фугасні авіаційні бомби для ударів по прифронтовим регіонам України, в тому числі по Харкову. </strong></p>
<p>Про це в ефірі <a href="https://www.youtube.com/watch?v=LNdLKTm0wCo" rel="nofollow" target="_blank">телемарафону</a> розповів речник Повітряних Сил ЗС України майор Ілля Євлаш.</p>
<p>За його словами, росіяни скидають з літаків ФАБ-250 УМПБ Д-30 — це модернізована фугасна бомба, яка має досить потужну руйнівну силу.</p>
<p>«До неї прикріплюється спеціальний пристрій з мікродвигуном і все це стає подібним певною мірою до ракети. Воно запускається з Су-34 або Су-35 і далі підкеровується і може прямувати до визначеної цілі», — сказав Ілля Євлаш.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/30/yak-protydiyaty-kerovanym-aviabombam-perspektyvni-rozrobky/" target="_blank"><div class="ai-readalso-content"><div class="ai-readalso-title">Як протидіяти керованим авіабомбам: перспективні розробки</div></div><div class="ai-readalso-thumbnail"><img alt="Як протидіяти керованим авіабомбам: перспективні розробки" src="../Images/2024-03-30T11-09-00-08-00/000001.png" srcset="../Images/2024-03-30T11-09-00-08-00/000001.png"/></div></a></figure>
<p>Речник додав, що приблизна дальність польоту такої бомби може сягати 70-80 км, однак це залежить від того, наскільки близько пілот наважиться підлетіти до лінії зіткнення.</p>
<p>Ілля Євлаш наголосив, що для ефективного протистояння таким загрозам необхідно розміщувати у регіонах більше систем ППО західного зразка.</p>
<p>Як повідомляла АрміяInform, 27 березня ворог вперше за два роки <a href="https://armyinform.com.ua/2024/03/27/vorog-vpershe-vdaryv-po-harkovu-aviabomboyu/">вдарив авіабомбами</a> по Харкову. Внаслідок російського удару по житлових кварталах постраждали 16 мешканців міста.</p>
</div><p>Source: <a href="https://armyinform.com.ua/2024/03/30/u-povitryanyh-sylah-rozpovily-pro-modernizovani-aviabomby-yakymy-rosiyany-byut-po-harkovu/">https://armyinform.com.ua/2024/03/30/u-povitryanyh-sylah-rozpovily-pro-modernizovani-aviabomby-yakymy-rosiyany-byut-po-harkovu/</a></p></body></html>