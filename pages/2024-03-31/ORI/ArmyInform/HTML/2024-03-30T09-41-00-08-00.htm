<html><body><h1>На Горлівському напрямку ворог відвів артилерію на максимальну відстань і ставить пастки на «Бабу Ягу»</h1><hr/>Published Time: 2024-03-30T09:41:00+08:00<br>Author: Army Inform<br>Description: Про це в ефірі Армія TV розповів командир роти ударних безпілотних авіаційних комплексів...<br>Images: <a href="https://armyinform.com.ua/wp-content/uploads/2024/03/38ce134b-9a804770e7a55f9758d713a0d9492af1.webp">000000.webp</a><br>Categories: Новини<br>Tags: Ситуація на фронті, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../Images/2024-03-30T09-41-00-08-00/000000.png" srcset="../Images/2024-03-30T09-41-00-08-00/000000.png" width="1200"> </img></figure><!-- .post-thumbnail -->
<p><strong> Військові рф на Горлівському напрямку відвели свою артилерію на максимальну відстань, щоб захисники її від українських дронів. </strong></p>
<p>Про це в ефірі <a href="https://www.youtube.com/watch?v=8c-eyuc-kQc" rel="nofollow" target="_blank">Армія TV</a> розповів командир роти ударних безпілотних авіаційних комплексів «Рарог» 24 окремої механізованої бригади імені Короля Данила з позивним «Хасан».</p>
<p>«На Горлівському напрямку противник веде переважно оборонні дії. Станом на зараз ворог застосовує в основному артилерію яка розташовується на досить великій відстані, шо ускладнює нам польоти до них», — сказав Хасан.</p>
<p>Він зазначив, що такого як було раніше, коли ворожі артилерійські засоби стояли на відстані 10-12 кілометрів, зараз не спостерігається.</p>
<p>Командир РУБАК також розповів, що противник створює фіктивні позиції, намагаючись обдурити українських БПЛА-пілотів.</p>
<p>«Ми помічали навіть, що спалену техніку з правого флангу, перетягували на лівий, маскували вночі, викопувало капоніри та відкривали стволи, нібито це справне озброєння. Це досить хитрий маневр, але ми його знаємо і FPV-дрони не витрачаємо на такі фіктивні позиції», — сказав він.</p>
<p>Хасан також розказав, як окупанти готують пастки для таких дронів, <a href="https://armyinform.com.ua/2024/03/17/baba-yaga-znovu-pidsmazhyla-dyuzhynu-okupantiv/">як «Баба Яга»</a> (так росіяни називають великий ударний гексакоптер Vampire).</p>
<p>«Вони маскують шмат металу приблизно розміром метра на два, нібито це техніка, і він «світиться» у тепловізор. Зверху встановлена міна МОН-50. Ідея в тому, що коли дрон опускається для скиду боєприпасу, спрацьовує магнітне поле, міна вибухає та уламками пошкоджує безпілотник», — пояснив він.</p>
</div><p>Source: <a href="https://armyinform.com.ua/2024/03/30/na-gorlivskomu-napryamku-vorog-vidviv-artyleriyu-na-maksymalnu-vidstan-i-stavyt-pastky-na-babu-yagu/">https://armyinform.com.ua/2024/03/30/na-gorlivskomu-napryamku-vorog-vidviv-artyleriyu-na-maksymalnu-vidstan-i-stavyt-pastky-na-babu-yagu/</a></p></body></html>