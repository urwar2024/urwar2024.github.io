<html><body><h1>Уряд врегулював питання, щоб не допускати виселення вразливих категорій ВПО із тимчасового житла</h1><hr/>Published Time: 2024-03-30T16:42:00+08:00<br>Author: Army Inform<br>Description: Про це повідомляє Мінреінтеграції.    Ця постанова має на меті надати окремим категоріям...<br>Images: <a href="https://armyinform.com.ua/wp-content/uploads/2023/07/vyplaty-vpo.webp">000000.webp</a><br>Categories: Новини<br>Tags: ВПО, допомога ВПО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../Images/2024-03-30T16-42-00-08-00/000000.png" srcset="../Images/2024-03-30T16-42-00-08-00/000000.png" width="960"> <figcaption class="wp-caption-text">
		Фото з сайту TRIBUN.COM.UA</figcaption>
</img></figure><!-- .post-thumbnail -->
<p><strong> Кабінет Міністрів вніс зміни до Порядку формування фондів житла, призначеного для тимчасового проживання, обліку та надання такого житла для тимчасового проживання внутрішньо переміщених осіб. </strong></p>
<p>Про це <a href="https://t.me/minre_ua/5418" rel="nofollow" target="_blank">повідомляє</a> Мінреінтеграції.</p>
<p>Ця постанова має на меті надати окремим категоріям ВПО додаткові гарантії щодо недопущення їх примусового виселення із житла для тимчасового проживання у період дії воєнного стану і протягом 6 місяців після його припинення або скасування.</p>
<p>Таким чином, на внутрішніх переселенців, які належать до вразливих категорій громадян, не буде поширюватись обмеження щодо терміну проживання, яке передбачене абзацом восьмим частини 1 статті 9 Закону України «Про забезпечення прав і свобод внутрішньо переміщених осіб».</p>
<p>Такі зміни спрямовані на посилення гарантій правового та соціального захисту внутрішньо переміщених осіб.</p>
<p>Як повідомляла АрміяInform, уряд 22 березня <a href="https://armyinform.com.ua/2024/03/23/uryad-utochnyv-perelik-kategorij-vpo-yaki-otrymuvatymut-dopomogu-na-prozhyvannya/">прийняв</a> розроблену Мінсоцполітики постанову та уточнив перелік тих ВПО, які матимуть право на отримання виплат протягом ще 6 місяців.</p>
</div><p>Source: <a href="https://armyinform.com.ua/2024/03/30/uryad-vregulyuvav-pytannya-shhob-ne-dopuskaty-vyselennya-vrazlyvyh-kategorij-vpo-iz-tymchasovogo-zhytla/">https://armyinform.com.ua/2024/03/30/uryad-vregulyuvav-pytannya-shhob-ne-dopuskaty-vyselennya-vrazlyvyh-kategorij-vpo-iz-tymchasovogo-zhytla/</a></p></body></html>