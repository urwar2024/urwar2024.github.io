<html><body><h1>У Силах оборони повідомили подробиці нічної атаки ворожих дронів</h1><hr/>Published Time: 2024-03-30T08:56:00+08:00<br>Author: Army Inform<br>Description: Про це повідомили Сили оборони півдня України.    Бойова робота Сил протиповітряної...<br>Images: <a href="https://armyinform.com.ua/wp-content/uploads/2024/03/prezydent_myslyvczi-na-shahediv3.jpg">000000.jpg</a><br>Categories: Новини<br>Tags: атака шахедами, Сили оборони Півдня України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-30T08-56-00-08-00/000000.jpg" srcset="../Images/2024-03-30T08-56-00-08-00/000000.jpg" width="1280"> </img></figure><!-- .post-thumbnail -->
<p><strong> Ворог цієї ночі продовжив дроновий терор півдня та південно-східних регіонів. Під прицілом ворога знов була енергетична інфраструктура. </strong></p>
<p>Про це <a href="https://t.me/SJTF_Odes/7697" rel="nofollow" target="_blank">повідомили</a> Сили оборони півдня України.</p>
<p>Бойова робота Сил протиповітряної оборони тривала понад 3 години.</p>
<p>Дрони типу Shahed-131/136 маневрували кількома областями, намагаючись як викривати, так і обходити засоби ППО.</p>
<p>В операційній зоні Сил оборони півдня вдалось результативно відпрацювати по 7 баражуючих снарядах: 4 збито в небі на Дніпропетровщині, 2 — в Одеській області та 1 — на Херсонщині.</p>
<p>Зазначається, що влучань не допущено, однак в Дніпропетровській області уламки збитого безпілотника впали на території елеватора.</p>
<p>Внаслідок цього спалахнула пожежа, яку вогнеборці оперативно ліквідували. Критичних руйнувань та постраждалих не зафіксовано.</p>
<p>Як повідомляла АрміяInform, внаслідок російської атаки ударними дронами типу Shahed у Полтавській області <a href="https://armyinform.com.ua/2024/03/30/na-poltavshhyni-shahedy-vluchyly-v-infrastrukturnyj-ob%ca%bcyekt/">пошкоджено</a> інфраструктурний обʼєкт.</p>
<p>Вночі було зафіксовано пуски 12 ударних БПЛА Shahed-136/131, дев’ять із них <a href="https://armyinform.com.ua/2024/03/30/vnochi-syly-ppo-znyshhyly-9-shahediv/">було знищено</a> підрозділами мобільних вогневих груп Сил оборони України.</p>
</div><p>Source: <a href="https://armyinform.com.ua/2024/03/30/u-sylah-oborony-povidomyly-podrobyczi-nichnoyi-ataky-vorozhyh-droniv/">https://armyinform.com.ua/2024/03/30/u-sylah-oborony-povidomyly-podrobyczi-nichnoyi-ataky-vorozhyh-droniv/</a></p></body></html>