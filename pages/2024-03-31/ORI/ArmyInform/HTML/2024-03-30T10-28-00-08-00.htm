<html><body><h1>Профільний комітет Ради завершив розгляд усіх правок до законопроєкту про мобілізацію</h1><hr/>Published Time: 2024-03-30T10:28:00+08:00<br>Author: Army Inform<br>Description: Про це повідомив голова комітету народний депутат Олександр Завітневич.    У засіданнях...<br>Images: <a href="https://armyinform.com.ua/wp-content/uploads/2024/03/431572430_1089216349031936_5705876778647007340_n.jpg">000000.jpg</a><br>Categories: Новини<br>Tags: Верховна Рада, мобілізація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="765" src="../Images/2024-03-30T10-28-00-08-00/000000.jpg" srcset="../Images/2024-03-30T10-28-00-08-00/000000.jpg" width="960"> </img></figure><!-- .post-thumbnail -->
<p><strong> Комітет Верховної Ради з питань національної безпеки, оборони та  розвідки завершив розгляд усіх 4269 правок до законопроєкту про мобілізацію. </strong></p>
<p>Про це <a href="https://www.facebook.com/100038307434078/posts/1089213575698880/?rdid=tsbb9IxkxBz6SoT4" rel="nofollow" target="_blank">повідомив</a> голова комітету народний депутат Олександр Завітневич.</p>
<p>У засіданнях Комітету брали участь представники профільних міністерств та відомств, а також депутати-автори відповідних правок.</p>
<p>Тепер за процедурою додатково будуть опрацьовані комітетські поправки та буде сформовано фінальну порівняльну таблицю.</p>
<p>Далі таблиця буде передана до головного юридичного управління Верховної Ради, після отримання висновку якого, законопроєкт буде розглянуто в залі парламенту.</p>
<p>«Загалом я вдячний усім учасникам засідань. Так, градус дискусій інколи був максимальний, так, інколи політична складова належності до тієї чи іншої політичної сили давалася взнаки, але всі учасники засіданнь усвідомлюють напруженість та складність ситуації, яку переживає наша країна, важливість компромісів заради консолідації суспільства, заради Перемоги над рашистами. Сподіваюся, що така ж атмосфера буде у сесійній залі і депутати підтримають законопроєкт», — написав Олександр Завітневич.</p>
<p>Раніше <a href="https://armyinform.com.ua/2024/03/28/golova-komitetu-z-naczbezpeky-sprognozuvav-koly-mozhe-buty-predstavlenyj-u-radi-zakonoproyekt-pro-mobilizacziyu/">в інтервю АрміяInform</a> Олександр Завітневич спрогнозував, коли може бути представлений у ВР законопроєкт про мобілізацію.</p>
</div><p>Source: <a href="https://armyinform.com.ua/2024/03/30/profilnyj-komitet-rady-zavershyv-rozglyad-usih-pravok-do-zakonoproyektu-pro-mobilizacziyu/">https://armyinform.com.ua/2024/03/30/profilnyj-komitet-rady-zavershyv-rozglyad-usih-pravok-do-zakonoproyektu-pro-mobilizacziyu/</a></p></body></html>