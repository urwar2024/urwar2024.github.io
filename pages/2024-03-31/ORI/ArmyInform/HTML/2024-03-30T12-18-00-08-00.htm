<html><body><h1>На Київщині розбудовують фортифікації, встановлено майже 10 тисяч «зубів дракона»</h1><hr/>Published Time: 2024-03-30T12:18:00+08:00<br>Author: Army Inform<br>Description: Про це повідомив голова Київської ОДА Руслан Кравченко.    Фортифікації, які будуються,...<br>Images: <a href="https://armyinform.com.ua/wp-content/uploads/2024/03/433876969_341930272194137_7758161191539578225_n-1.jpg">000000.jpg</a><br>Categories: Новини<br>Tags: Київська область, фортифікаційні споруди<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-30T12-18-00-08-00/000000.jpg" srcset="../Images/2024-03-30T12-18-00-08-00/000000.jpg" width="1280"> </img></figure><!-- .post-thumbnail -->
<p><strong> У Київській області продовжують нарощувати роботи з облаштування фортифікаційних споруд. </strong></p>
<p>Про це <a href="https://www.facebook.com/story.php?story_fbid=pfbid036A8QBUV7S3wb5Zk5m3pCMsJm7egdHNcBhteJKHnpQchGeQToqQMUDzbFXnQBatHxl&amp;id=100091315017222" rel="nofollow" target="_blank">повідомив</a> голова Київської ОДА Руслан Кравченко.</p>
<p>Фортифікації, які будуються, передбачають розгалужену систему траншей, бліндажів та інших видів укриттів.</p>
<p>Крім того, встановлюються загороджувальні рубежі — «зуби дракона», протитанкові рови та інші невибухові загородження. Вже встановлено майже 10 тисяч бетонних пірамід, облаштували протитанковий рів.</p>
<p>«З військовими комунікуємо постійно, щоб збудувати найефективніші споруди із найнадійнішим захистом. Мобілізуємо всі сили і ресурси для виконання поставлених завдань», — зазначив Руслан Кравченко.</p>
<p>Як повідомляла АрміяInform, на Запорізькому напрямку фортифікації <a href="https://armyinform.com.ua/2024/03/29/u-ova-pokazaly-progres-u-rozbudovi-fortyfikaczij-na-zaporizkomu-napryamku/">будують</a> у три зміни. Зокрема, держава виділила 1,3 млрд з бюджету на зведення укріплень.</p>
<p>Загалом по всій лінії фронту <a href="https://armyinform.com.ua/2024/03/28/po-vsij-liniyi-frontu-buduyut-oboronni-rubezhi-vstanovlyuyetsya-speczialne-antydronove-obladnannya/">будують оборонні рубежі</a>, встановлюють спеціальне антидронове обладнання.</p>
<p> </p>
</div><p>Source: <a href="https://armyinform.com.ua/2024/03/30/na-kyyivshhyni-rozbudovuyut-fortyfikacziyi-vstanovleno-majzhe-10-tysyach-zubiv-drakona/">https://armyinform.com.ua/2024/03/30/na-kyyivshhyni-rozbudovuyut-fortyfikacziyi-vstanovleno-majzhe-10-tysyach-zubiv-drakona/</a></p></body></html>