<html><body><h1>У Силах оборони розповіли про ракетний терор росіян на півдні України</h1><hr/>Published Time: 2024-03-30T17:52:00+08:00<br>Author: Army Inform<br>Description: Про це йдеться у повідомленні угруповання.    Протягом дня ворог атакував Херсонщину і...<br>Images: <a href="https://armyinform.com.ua/wp-content/uploads/2024/03/raketa.jpg">000000.jpg</a><br>Categories: Важливо, Новини<br>Tags: атака ворога, Миколаївська область, Сили оборони півдня, Херсонська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../Images/2024-03-30T17-52-00-08-00/000000.jpg" srcset="../Images/2024-03-30T17-52-00-08-00/000000.jpg" width="2000"> </img></figure><!-- .post-thumbnail -->
<p><strong> У Силах оборони півдня України заявили про ворожий ракетний терор та повітряні тривоги на півдні, які лунають з інтервалом у 5-15 хвилин протяжністю від години до 2,5. </strong></p>
<p>Про це йдеться у <a href="https://t.me/SJTF_Odes/7735" rel="nofollow" target="_blank">повідомленні</a> угруповання.</p>
<p>Протягом дня ворог атакував Херсонщину і Миколаївщину різними видами ракет.</p>
<p>По Херсонщині противник вдарив балістикою (імовірно «Іскандер-М») по відкритих територіях. Люди не постраждали.</p>
<p>Також з акваторії Чорного моря тактичною авіацією ворог спрямував керовані авіаційні ракети по інфраструктурних об’єктах Миколаївщини. Одну ракету вдалось знищити. Але уникнути влучання не вдалося, пошкоджено законсервовану будівлю.</p>
<p>«Головне, що люди не ушкоджені», — зазначається в повідомленні.</p>
<p>Як повідомляла АрміяInform, над Дніпропетровщиною <a href="https://armyinform.com.ua/2024/03/30/nad-dnipropetrovshhynoyu-zbyly-vorozhu-raketu-h-59/">збили</a> ворожу ракету Х-59.</p>
</div><p>Source: <a href="https://armyinform.com.ua/2024/03/30/u-sylah-oborony-rozpovily-pro-raketnyj-teror-rosiyan-na-pivdni-ukrayiny/">https://armyinform.com.ua/2024/03/30/u-sylah-oborony-rozpovily-pro-raketnyj-teror-rosiyan-na-pivdni-ukrayiny/</a></p></body></html>