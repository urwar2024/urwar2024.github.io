<html><body><h1>У 2024 році на виплати військовим виділено 862,6 млрд гривень — це 70% бюджету Міноборони</h1><hr/>Published Time: 2024-03-30T08:36:00+08:00<br>Author: Army Inform<br>Description: Про це заступник Міністра оборони України Юрій Джигир розповів в ексклюзивному інтерв’ю...<br>Images: <a href="https://armyinform.com.ua/wp-content/uploads/2023/05/photo-1.jpg">000000.jpg</a><br>Categories: Важливо, Новини<br>Tags: грошові виплати, Міністерство оборони, Юрій Джигир<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="458" src="../Images/2024-03-30T08-36-00-08-00/000000.jpg" srcset="../Images/2024-03-30T08-36-00-08-00/000000.jpg" width="750"> </img></figure><!-- .post-thumbnail -->
<p><strong> Виплати військовослужбовцям у 2024 році складають 70% бюджету Міністерства оборони України. </strong></p>
<p>Про це заступник Міністра оборони України Юрій Джигир розповів в ексклюзивному <a href="https://armyinform.com.ua/2024/03/30/yurij-dzhygyr-pro-ochikuvannya-vid-reformy-finansovogo-kontrolyu-a-cze-lyudy-v-cze-groshi-s-cze-reput/">інтерв’ю АрміяInform</a>.</p>
<p>Юрій Джигир пояснив, що бюджет Міноборони 2024 року умовно можна розбити на три великі пакети. Таким підходом керуються держави НАТО, вони категоризують свої оборонні видатки.</p>
<p>«Тож перший і найбільший — це грошове забезпечення і бойові виплати. У 2024 році <em>(відповідно до Закону України «Про Державний бюджет України на 2024 рік». </em>— <em>Ред.)</em> на це виділено асигнування в сумі 862,6 мільярда гривень, що становить понад 70% бюджету МОУ», — зауважив Юрій Джигир.</p>
<p>За його словами, цей блок включає грошове забезпечення військових, виплати загиблим, виплати за поранення, за перебування на першій і на другій лінії бойового зіткнення, харчування особового складу, речове забезпечення, винагороду за знищену техніку.</p>
<p>Водночас Юрій Джигир зауважив, що потрібно враховувати динамічність ситуації на фронті та зростання потреб ЗС України.</p>
<p>«У разі підвищення інтенсивності бойових дій, збільшення чисельності війська виникає необхідність у залученні додаткового фінансування, а це, відповідно, тягне за собою зміни в бюджеті та належні урядові рішення», — зазначив заступник Міністра оборони.</p>
<p> </p>
</div><p>Source: <a href="https://armyinform.com.ua/2024/03/30/u-2024-roczi-na-vyplaty-vijskovym-vydileno-8626-mlrd-gryven-cze-70-byudzhetu-minoborony/">https://armyinform.com.ua/2024/03/30/u-2024-roczi-na-vyplaty-vijskovym-vydileno-8626-mlrd-gryven-cze-70-byudzhetu-minoborony/</a></p></body></html>