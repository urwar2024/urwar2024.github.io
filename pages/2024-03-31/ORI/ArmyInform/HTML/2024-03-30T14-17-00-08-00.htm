<html><body><h1>Тайвань спрогнозував наслідки припинення США допомоги для України</h1><hr/>Published Time: 2024-03-30T14:17:00+08:00<br>Author: Army Inform<br>Description: Коментарі Джозефа Ву надало американське видання The New York Times.    На думку...<br>Images: <a href="https://armyinform.com.ua/wp-content/uploads/2023/06/textile-flags-of-ukraine-and-the-united-states-of-2022-05-10-17-37-08-utc-—-velyke.jpeg">000000.jpeg</a><br>Categories: Міжнародне співробітництво, Новини<br>Tags: Китай, росія, США, Тайвань<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="801" src="../Images/2024-03-30T14-17-00-08-00/000000.jpeg" srcset="../Images/2024-03-30T14-17-00-08-00/000000.jpeg" width="1200"> </img></figure><!-- .post-thumbnail -->
<p><strong> Міністр закордонних справ Тайваню Джозеф Ву заявив, що якщо США припинять підтримку України у війні проти російської федерації, то такий крок може спровокувати військову агресію Китаю проти Тайваню. </strong></p>
<p>Коментарі Джозефа Ву <a href="https://www.nytimes.com/2024/03/28/us/politics/taiwan-china-ukraine-aid.html" rel="nofollow" target="_blank">надало</a> американське видання The New York Times.</p>
<p>На думку міністра, припинення поставок американської зброї в Україну підбадьорить Китай у його агресії проти Тайваню та посилить пропаганду з Пекіна про те, що США є ненадійним партнером.</p>
<p>«Коли люди запитують нас, чи це нормально, коли Сполучені Штати залишають Україну, відповідь — ні, тому що світ працює не чорно-білим способом, або якщо ви дивитесь на розгортання подій лише в одному місці. Світ взаємопов’язаний», — заявив Джозеф Ву.</p>
<p>Якщо росія зможе окупувати більшу частину України та претендувати на перемогу, то, на думку міністра, «це буде розглядатися як перемога авторитарних держав, тому що росія, Китай, Північна Корея та Іран зараз пов’язані між собою».</p>
<p>Як повідомляла АрміяInform, Президент України <a href="https://armyinform.com.ua/2024/03/28/volodymyr-zelenskyj-rozpoviv-spikeru-palaty-predstavnykiv-ssha-pro-rosijski-bombarduvannya/">провів</a> 28 березня 2024 року телефонну розмову зі спікером Палати представників Майком Джонсоном, закликавши його, зокрема, допомогти в ухваленні Конгресом США допомоги Україні на 60 млрд доларів.</p>
<p> </p>
</div><p>Source: <a href="https://armyinform.com.ua/2024/03/30/tajvan-sprognozuvav-naslidky-prypynennya-ssha-dopomogy-dlya-ukrayini/">https://armyinform.com.ua/2024/03/30/tajvan-sprognozuvav-naslidky-prypynennya-ssha-dopomogy-dlya-ukrayini/</a></p></body></html>