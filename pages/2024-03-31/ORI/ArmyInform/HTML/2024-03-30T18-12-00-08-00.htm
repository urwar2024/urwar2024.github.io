<html><body><h1>У ЗСУ пояснили важливість ролі пресофіцерів</h1><hr/>Published Time: 2024-03-30T18:12:00+08:00<br>Author: Army Inform<br>Description: Про це йдеться у повідомленні Генерального штабу ЗСУ.    30 березня 2024 року у...<br>Images: <a href="https://armyinform.com.ua/wp-content/uploads/2024/02/91_main.jpg">000000.jpg</a><br>Categories: Новини<br>Tags: ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="400" src="../Images/2024-03-30T18-12-00-08-00/000000.jpg" srcset="../Images/2024-03-30T18-12-00-08-00/000000.jpg" width="630"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Начальник Управління зв’язків з громадськістю Збройних Сил України полковник Богдан Сеник пояснив, яку важливу роль відіграють пресофіцери військових частин та органів військового управління ЗСУ. </strong></p>
<p>Про це йдеться у <a href="https://www.facebook.com/GeneralStaff.ua/posts/pfbid09rQCBZ5Fkwg142Mv6NGpEMvoHr3fXeKrPvXMnzAUxRet67SGzirsvDfWGMPAzC8ql" rel="nofollow" target="_blank">повідомленні</a> Генерального штабу ЗСУ.</p>
<p>30 березня 2024 року у Військовому інституті Київського національного університету ім. Тараса Шевченка відбувся випуск слухачів курсів підвищення кваліфікації з питань інформування громадськості та взаємодії з медіа.</p>
<p>Богдан Сеник під час свого виступу подякував керівництву та педагогічному колективу військового вишу за організацію та проведення таких заходів.</p>
<p>Він наголосив, що правдива, об’єктивна та оперативна комунікація з суспільством є основою та тим стрижнем на який спирається протидія деструктивному інформаційному впливу ворога.</p>
<p>«Пресофіцер – в першу чергу, радник для свого командира з питань зовнішньої комунікації. Він має бути головним експертом з цих питань у своїй військовій частині. А для цього необхідно розуміти процеси, які відбуваються в інформаційному просторі, знаходити порозуміння з представниками медіа, знати нормативну базу, вміти аналізувати події та надавати виважені пропозиції командуванню», — зазначив начальник Управління зв’язків з громадськістю ЗС України.</p>
<div class="single-content">
<p>Як повідомляла АрміяInform, з лютого 2024 року в Україні Міністерство оборони України почало відкривати рекрутингові центри для мобілізації людей у Сили оборони України. Станом на кінець березня 2024 року їх відкрито вже п’ять таких центрів. Наразі до цих центрів <a href="https://armyinform.com.ua/2024/03/28/v-ukrayini-vidkryly-pyatyj-rekrutyngovyj-czentr-u-mou-oprylyudnyly-pershi-rezultaty/">звернулося понад 450 осіб</a>.</p>
</div>
</div><p>Source: <a href="https://armyinform.com.ua/2024/03/30/u-zsu-poyasnyly-vazhlyvist-roli-presoficzeriv/">https://armyinform.com.ua/2024/03/30/u-zsu-poyasnyly-vazhlyvist-roli-presoficzeriv/</a></p></body></html>