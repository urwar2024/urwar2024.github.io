<html><body><h1>Голова Нацзборів Франції на зустрічі з Командувачем ВМС ЗСУ відзначила успіхи України</h1><hr/>Published Time: 2024-03-30T17:16:00+08:00<br>Author: Army Inform<br>Description: Про це йдеться в повідомленні ВМС ЗСУ.    Яель Брон-Піве, як зазначається, засвідчила...<br>Images: <a href="https://armyinform.com.ua/wp-content/uploads/2024/03/420194119.jpg">000000.jpg</a><br>Categories: Міжнародне співробітництво, Новини<br>Tags: ВМС, Олексій Неїжпапа, Франція<br><div class="single-content">
<figure class="post-thumbnail">
<img alt="Олексій Неїжпапа та Яель Брон-Піве" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-30T17-16-00-08-00/000000.jpg" srcset="../Images/2024-03-30T17-16-00-08-00/000000.jpg" width="2048"> <figcaption class="wp-caption-text">
		Олексій Неїжпапа та Яель Брон-Піве. Джерело фото: facebook.com/navy.mil.gov.ua</figcaption>
</img></figure><!-- .post-thumbnail -->
<p><strong> В рамках офіційного візиту до України в Одесі пройшла зустріч Голови Національних Зборів Французької Республіки Яель Брон-Піве, у якій взяли участь Голова Верховної Ради Руслан Стефанчук, командувач Військово-Морських Сил Збройних Сил України віце-адмірал Олексій Неїжпапа та представники органів місцевої влади. </strong></p>
<p>Про це йдеться в <a href="https://www.facebook.com/story.php?story_fbid=816457487188502&amp;id=100064727737034&amp;rdid=aqVSL60iXwCPv9nk" rel="nofollow" target="_blank">повідомленні</a> ВМС ЗСУ.</p>
<p>Яель Брон-Піве, як зазначається, засвідчила рішучу підтримку народом Франції українського народу в його боротьбі проти російської агресії.</p>
<p>«Значну увагу французька сторона звернула на успіхи України на морському напрямку», — йдеться у повідомленні.</p>
<p>В ході зустрічі було обговорено поточну безпекову ситуацію в Чорноморському регіоні, у тому числі питання мінної небезпеки в Чорному морі, спричиненої російською агресією.</p>
<p>Яель Брон-Піве ознайомили з деякими аспектами діяльності національного флоту в ході захисту України.</p>
<p>Присутні обговорили питання щодо потреб Військово-Морських Сил ЗС України у військовій допомозі задля нарощення бойових спроможностей.</p>
<p>Командувач ВМС України подякував французькій стороні за постійну підтримку України та висловив сподівання на подальшу плідну співпрацю.</p>
<p>Як повідомляла Арміяinform, 30 березня 2024 року Яель Брон-Піве <a href="https://armyinform.com.ua/2024/03/30/golova-naczzboriv-francziyi-vidvidala-port-v-odesi-yakyj-atakuvala-rosiya/">відвідала</a> морський порт в Одесі, який неодноразово атакували російські ракети і дрони.</p>
</div><p>Source: <a href="https://armyinform.com.ua/2024/03/30/golova-naczzboriv-francziyi-na-zustrichi-z-komanduvachem-vms-zsu-vidznachyla-uspihy-ukrayiny/">https://armyinform.com.ua/2024/03/30/golova-naczzboriv-francziyi-na-zustrichi-z-komanduvachem-vms-zsu-vidznachyla-uspihy-ukrayiny/</a></p></body></html>