<html><body><h1>На Нікопольщині чимало руйнувань через російські удари</h1><hr/>Published Time: 2024-03-30T18:40:00+08:00<br>Author: Army Inform<br>Description: Про це йдеться у повідомленні очільника Дніпропетровської ОДА (ОВА) Сергія Лисака.   ...<br>Images: <a href="https://armyinform.com.ua/wp-content/uploads/2024/03/photo_2024-03-30_18-23-43.jpg">000000.jpg</a><br>Categories: Новини, Події, Регіони<br>Tags: атака ворога, Дніпропетровська область, Нікопольщина, Сергій Лисак<br><div class="single-content">
<figure class="post-thumbnail">
<img alt="Наслідки російських ударів по Нікопольщині 30.03.2024 року" class="attachment-post-thumbnail size-post-thumbnail wp-post-image" height="752" src="../Images/2024-03-30T18-40-00-08-00/000000.jpg" srcset="../Images/2024-03-30T18-40-00-08-00/000000.jpg" width="1280"> <figcaption class="wp-caption-text">
		Наслідки російських ударів по Нікопольщині 30.03.2024 року. Джерело фото: t.me/dnipropetrovskaODA</figcaption>
</img></figure><!-- .post-thumbnail -->
<p><strong> На Нікопольщині Дніпропетровської області через ворожі удари пошкоджені кілька інфраструктурних об'єктів, адмінбудівля, розважальний центр, фермерське господарство, нежитлова двоповерхівка, побиті фонтан і пам'ятник. </strong></p>
<p>Про це йдеться у <a href="https://t.me/dnipropetrovskaODA/11755" rel="nofollow" target="_blank">повідомленні</a> очільника Дніпропетровської ОДА (ОВА) Сергія Лисака.</p>
<p>«Цілий день ворог гатив по Нікопольщині. Від ранку – майже два десятки атак. Тероризуючи район, окупанти застосували артилерію та безпілотники», — зазначив він.</p>
<p>За його словами, потерпали Нікополь, Марганецька, Покровська та Мирівська громади.</p>
<p>«Минулося без постраждалих. Але руйнувань – чимало», — зазначив очільник ОВА.</p>
<p>Крім зазначених вище руйнувань, також понівечені три багатоквартирні і 10 приватних будинків, 2 господарські споруди, авто. Зачепило й лінії електропередач.</p>
<p>Як повідомляла АрміяInform, на Дніпропетровщині <a href="https://armyinform.com.ua/2024/03/30/na-dnipropetrovshhyni-vzhe-vykopaly-42-km-protytankovyh-roviv-i-vstanovyly-11-tysyach-tetraedriv/">вже викопали</a> 42 км протитанкових ровів і встановили 11 тисяч тетраедрів.</p>
</div><p>Source: <a href="https://armyinform.com.ua/2024/03/30/na-nikopolshhyni-chymalo-rujnuvan-cherez-rosijski-udary/">https://armyinform.com.ua/2024/03/30/na-nikopolshhyni-chymalo-rujnuvan-cherez-rosijski-udary/</a></p></body></html>