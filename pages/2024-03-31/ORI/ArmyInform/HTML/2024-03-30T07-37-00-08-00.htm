<html><body><h1>На фронті 72 бойових зіткнення за добу: Генштаб ЗСУ повідомив про ключові напрямки</h1><hr/>Published Time: 2024-03-30T07:37:00+08:00<br>Author: Army Inform<br>Description: Про це йдеться у повідомленні на Facebook-сторінці Генерального штабу ЗС України.    На...<br>Images: <a href="https://armyinform.com.ua/wp-content/uploads/2024/03/434952546_765415739104840_829789737265040187_n.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="854" src="../Images/2024-03-30T07-37-00-08-00/000000.jpg" srcset="../Images/2024-03-30T07-37-00-08-00/000000.jpg" width="1280"> </img></figure><!-- .post-thumbnail -->
<p><strong> Протягом минулої доби на фронті відбулося 72 бойових зіткнення. Загалом, ворог завдав 38 ракетних та 75 авіаційних ударів, здійснив 98 обстрілів з реактивних систем залпового вогню по позиціях наших військ та населених пунктах. </strong></p>
<p>Про це йдеться у <a href="https://www.facebook.com/GeneralStaff.ua/posts/pfbid0QiWG3QxAJvoWGRFwTZRaurbqLBpgRcobpHbKkteYy6GNcJxnrYTsAHdYNWjL7k4Rl?locale=uk_UA" rel="nofollow" target="_blank">повідомленні</a> на Facebook-сторінці Генерального штабу ЗС України.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 16 атак в районах населених пунктів Терни Донецької області та Білогорівка на Луганщині, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші воїни відбили 4 атаки в районах населених пунктів Кліщіївка та Андріївка Донецької області.</p>
<p><strong>На Авдіївському напрямку</strong> наші захисники відбили 20 атак в районах населених пунктів Бердичі, Уманське, Тоненьке, Семенівка, Первомайське та Невельське, де ворог, за підтримки авіації, намагався вибити наші підрозділи із займаних рубежів.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка і Водяне Донецької області, де ворог 25 разів намагався прорвати оборону наших військ.</p>
<p><strong>На Оріхівському напрямку</strong> окупанти здійснили 4 безуспішні атаки на позиції наших захисників в районах Старомайорського Донецької області та північно-західніше Вербового  Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Протягом минулої доби 3 рази атакував позиції наших військ.</p>
</div><p>Source: <a href="https://armyinform.com.ua/2024/03/30/na-fronti-72-bojovyh-zitknennya-za-dobu-genshtab-zsu-povidomyv-pro-sytuacziyu-na-fronti/">https://armyinform.com.ua/2024/03/30/na-fronti-72-bojovyh-zitknennya-za-dobu-genshtab-zsu-povidomyv-pro-sytuacziyu-na-fronti/</a></p></body></html>