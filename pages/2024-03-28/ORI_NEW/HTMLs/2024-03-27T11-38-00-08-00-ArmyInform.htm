<html><body>
<div class='article'>
<div class='title'><h1>Україна отримає €100 млн від Банку розвитку Ради Європи, кошти спрямують й на житлові сертифікати для УБД</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Урядовий портал.    «Залучені кошти буде спрямовано на підтримку...'/>
<meta property='published_time' content='2024-03-27T11:38:00+08:00'/>
<meta property='tags' content='stoprussia, вторгнення рф, єВідновлення, житлові сертифікати, соцзахист, УБД'/>
<meta property='images' content='https://armyinform.com.ua/wp-content/uploads/2024/03/kompensacziyi-za-znyshhene-zhytlo-1200x700-1.png'/>
Author: Army Inform
<br>
Categories: Новини
<br>
Description: Про це інформує Урядовий портал.    «Залучені кошти буде спрямовано на підтримку...
<br>
Published Time: 2024-03-27T11:38:00+08:00
<br>
Tags: stoprussia, вторгнення рф, єВідновлення, житлові сертифікати, соцзахист, УБД
<br>
Images: <a href="https://armyinform.com.ua/wp-content/uploads/2024/03/kompensacziyi-za-znyshhene-zhytlo-1200x700-1.png">000000.png</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="700" src="../../ORI/ArmyInform/Images/2024-03-27T11-38-00-08-00/000000.png" srcset="../../ORI/ArmyInform/Images/2024-03-27T11-38-00-08-00/000000.png" width="1200"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Адміністративна Рада Банку розвитку Ради Європи (БРРЄ) схвалила новий проєкт НОМЕ. Компенсація за знищене майно, який передбачає надання Україні кредиту обсягом 100 млн євро.  </strong></p>
<p>Про це <a href="https://www.kmu.gov.ua/news/ukraina-otrymaie-100-mln-ievro-vid-banku-rozvytku-rady-ievropy-v-ramkakh-proektu-home-kompensatsiia-za-znyshchene-maino" rel="nofollow" target="_blank">інформує</a> Урядовий портал.</p>
<p>«Залучені кошти буде спрямовано на підтримку механізму прямої допомоги, завдяки якому кінцеві бенефіціари, зокрема <strong>учасники бойових дій</strong>, інваліди та багатодітні сім’ї, отримають компенсацію за знищене внаслідок бойових дій та терористичних атак рф житло у вигляді сертифікатів на придбання житла», — йдеться в повідомленні.</p>
<p>Цей проєкт реалізовуватиметься по всій території України.</p>
<p>«Житловий сектор залишається одним із найбільш постраждалих внаслідок війни — загальні збитки оцінюються майже у 50 млрд доларів США. Ефективна реалізація проєкту HOME допоможе Уряду надавати необхідну допомогу громадянам, домівки, яких було зруйновано або пошкоджено внаслідок бойових дій», — зазначила заступник Міністра фінансів.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">У рамках проєкту передбачено надання компенсації за понад 2000 житлових сертифікатів, що дозволить близько 5700 українцям отримати компенсацію за знищене житло.</div>
<p>«Новий проєкт для України дозволить громадянам, які отримали компенсації за знищені домівки, якнайшвидше повернутись до звичного життя», — наголосили в Кабінеті Міністрів.</p>
<p>З послугою єВідновлення громадяни зможуть подавати запити та отримувати відповідні сертифікати на компенсацію за пошкоджене майно. Після автоматизованої перевірки заяву на отримання сертифіката буде опрацьовувати та схвалювати спеціальна  Державна комісія з компенсації. Увесь перебіг розгляду заяви можна буде бачити у мобільному застосунку Дія.</p>
<p>Як повідомляла АрміяInform, Верховна Рада України <a href="https://armyinform.com.ua/2024/02/22/ukrayinczi-zmozhut-vykorystovuvaty-sertyfikaty-yevidnovlennya-razom-z-derzhavnoyu-programoyu-yeoselya-minczyfry/">ухвалила закон № 10208</a>, відповідно до якого українці, які через війну втратили житло, зможуть використати сертифікат єВідновлення для купівлі домівки за програмою єОселя.</p>
</div>
</div>
<div class='source'><p>Source: <a href="https://armyinform.com.ua/2024/03/27/ukrayina-otrymaye-e100-mln-vid-banku-rozvytku-rady-yevropy-koshty-spryamuyut-j-na-zhytlovi-sertyfikaty-dlya-ubd/">https://armyinform.com.ua/2024/03/27/ukrayina-otrymaye-e100-mln-vid-banku-rozvytku-rady-yevropy-koshty-spryamuyut-j-na-zhytlovi-sertyfikaty-dlya-ubd/</a></p></div>
</div>
</body></html>