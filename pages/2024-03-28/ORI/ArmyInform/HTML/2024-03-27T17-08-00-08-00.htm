<html><body><h1>Ворог вперше за два роки вдарив по Харкову авіабомбами</h1><hr/>Published Time: 2024-03-27T17:08:00+08:00<br>Author: Army Inform<br>Description: Про це повідомив голова Харківської облдержадміністрації Олег Синєгубов.    «За...<br>Images: <a href="https://armyinform.com.ua/wp-content/uploads/2024/03/40b7c272-dcf3-466e-8fd5-e873eeef180a.jpeg">000000.jpeg</a><br>Categories: Важливо, Новини<br>Tags: воєнні злочини рф, ворожі обстріли, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="958" sizes="(max-width: 1280px) 100vw, 1280px" src="../Images/2024-03-27T17-08-00-08-00/000000.jpeg" srcset="../Images/2024-03-27T17-08-00-08-00/000000.jpeg" width="1280"> </img></figure><!-- .post-thumbnail -->
<p><strong> Кількість постраждалих внаслідок російського удару 27 березня зросла до 16 людей.  </strong></p>
<p>Про це <a href="https://t.me/synegubov/8833" rel="nofollow" target="_blank">повідомив</a> голова Харківської облдержадміністрації Олег Синєгубов.</p>
<p>«За попередніми даними, сьогодні ворог вперше по Харкову завдав удару саме керованим боєприпасом великого калібру», — написав Олег Синєгубов.</p>
<p>Застосування авіації для удару по Харкову <a href="https://www.facebook.com/permalink.php?story_fbid=pfbid0MhYo3oJoheiXeP7CR3KymEDKUvPKMQDiFP1KuR2kbcFLCFq4PdseePwYyphYtjBSl&amp;id=100002276907245" rel="nofollow" target="_blank">підтвердив</a> і керівник Слідчого управління поліції Харківщини Сергій Болвінов.</p>
<div class="xdj266r x11i5rnm xat24cr x1mh8g0r x1vvkbs x126k92a"></div>
<div dir="auto">
<p>«По Харкову вдарили авіабомбами — вперше з 2022-го року.  Це УМПБ Д-30 СН, що виготовлений на базі ФАБ-250. Маємо два прильоти — перше влучання по загальноосвітній школі, друге прямо посеред житлових будинків«, — написав Сергій Болвінов.</p>
<p>Він зауважив, що авіацію для удару по житлових кварталах Харкова росіяни не використовували вже два роки.</p>
<p>Пізніше голова Харківської ОВА Олег Синєгубов повідомив, що для удару по Харкову росіяни використали боєприпас УМПБ Д-30, який за силою вибуху — середнє між авіабомбою та ракетою, застосовується, як і з літака, так і з РСЗВ «Смерч».</p>
</div>
<p>Як <a href="https://armyinform.com.ua/2024/03/27/udar-po-harkovu-odyn-zagyblyj-postrazhdav-instytut-hirurgiyi/">повідомляла раніше АрміяInform,</a> унаслідок удару по Харкову одна людина загинула.</p>
</div><p>Source: <a href="https://armyinform.com.ua/2024/03/27/vorog-vpershe-vdaryv-po-harkovu-aviabomboyu/">https://armyinform.com.ua/2024/03/27/vorog-vpershe-vdaryv-po-harkovu-aviabomboyu/</a></p></body></html>