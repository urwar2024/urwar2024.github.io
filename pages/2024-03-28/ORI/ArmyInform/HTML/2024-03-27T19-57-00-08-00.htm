<html><body><h1>Кількість постраждалих у Харкові збільшилася до 19</h1><hr/>Published Time: 2024-03-27T19:57:00+08:00<br>Author: Army Inform<br>Description: Про це повідомив увечері 27 березня голова Харківської облдержадміністрації Олег...<br>Images: <a href="https://armyinform.com.ua/wp-content/uploads/2024/03/harkiv_pidsumky.jpg">000000.jpg</a><br>Categories: Новини<br>Tags: воєнні злочини рф, ворожі обстріли, УМПБ Д-30СН, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-27T19-57-00-08-00/000000.jpg" srcset="../Images/2024-03-27T19-57-00-08-00/000000.jpg" width="1280"> </img></figure><!-- .post-thumbnail -->
<p><strong> До медичних закладів після російського удару по місту було доставлено 13 людей.  </strong></p>
<p>Про це <a href="https://t.me/synegubov/8844" rel="nofollow" target="_blank">повідомив увечері 27 березня</a> голова Харківської облдержадміністрації Олег Синєгубов.</p>
<p>За його даними, загинув цивільний чоловік 59 років.</p>
<p>Постраждали діти: наймолодшому хлопчику всього лише 3 місяці, одній дівчині майже 2 роки, ще одній дівчинці 9, а найстарший з них — підліток 13 років. Діти з травмами середнього ступеня, їм надали допомогу в лікарні та вже виписали.</p>
<p>Жінки переважно середнього та старшого віку — від 21 до 92. Зазнали травм легкого та середнього ступеня. Із них п’ять отримали меддопомогу на місці без подальшої госпіталізації.</p>
<p>55 та 60-річні чоловіки госпіталізовані з середніми ушкодженнями.</p>
<p><a href="https://t.me/UA_National_Police/20534" rel="nofollow" target="_blank">За словами</a> начальника Головного управління Нацполіції у Харківській області Володимира Тимошка, ворог влучив між двома п’ятиповерховими житловими будинками. За попередніми даними, вдарив універсальним міжвидовим планіруючим боєприпасом УМПБ Д-30 СН. Це новий снаряд, який вперше застосовується по Харкову.</p>
<p>Внаслідок авіаудару пошкоджено 10 багатоквартирних будинків, два приватних домоволодіння, гуртожиток, гімназія, школа, будівля міської клінічної лікарні швидкої та невідкладної медичної допомоги, приватні автомобілі, вихід з метро, електромережі.</p>
<p>Як <a href="https://armyinform.com.ua/2024/03/27/boyeprypas-yakym-rosiyany-vdaryly-po-harkovu-mozhe-letity-na-vidstan-do-90-km-oleg-synyegubov/">повідомляла АрміяInform</a>, боєприпас, яким росіяни вдарили по Харкову, може летіти на відстань до 90 км.</p>
<p> </p>
</div><p>Source: <a href="https://armyinform.com.ua/2024/03/27/kilkist-postrazhdalyh-u-harkovi-zbilshylasya-do-19/">https://armyinform.com.ua/2024/03/27/kilkist-postrazhdalyh-u-harkovi-zbilshylasya-do-19/</a></p></body></html>