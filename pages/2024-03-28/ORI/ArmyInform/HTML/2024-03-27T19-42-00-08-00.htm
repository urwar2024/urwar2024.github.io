<html><body><h1>Генштаб: протягом доби було зафіксовано 49 бойових зіткнень</h1><hr/>Published Time: 2024-03-27T19:42:00+08:00<br>Author: Army Inform<br>Description: Про це повідомив 27 березня Генштаб ЗСУ.    Внаслідок російських терористичних атак, на...<br>Images: <a href="https://armyinform.com.ua/wp-content/uploads/2024/03/genshtab_zvedennya-1.jpg">000000.jpg</a><br>Categories: Новини<br>Tags: вечірнє звернення, втрати ворога, Генштаб ЗС України, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-27T19-42-00-08-00/000000.jpg" srcset="../Images/2024-03-27T19-42-00-08-00/000000.jpg" width="1081"> </img></figure><!-- .post-thumbnail -->
<p><strong> Ворог завдав 7 ракетних та 60 авіаційних ударів, здійснив 73 обстріли з реактивних систем залпового вогню по позиціях наших військ та населених пунктах.  </strong></p>
<p>Про це <a href="https://www.facebook.com/GeneralStaff.ua/posts/pfbid02Lh7wn9dDbMDZcCSUP4kHDoHuABYPPUB5vnfakuyQw21x2MKXQ1fcsLqAgYeuSQVWl" rel="nofollow" target="_blank">повідомив 27 березня</a> Генштаб ЗСУ.</p>
<p>Внаслідок російських терористичних атак, на жаль, є загиблі та поранені серед цивільного населення.</p>
<p>Руйнувань та пошкоджень зазнали низка багатоповерхівок, медичні установи, автомобілі, школа, дитячий садок та інші обʼєкти цивільної інфраструктури.</p>
<p>На Волинському та Поліському напрямках оперативна ситуація без суттєвих змін. Ознак формування наступальних угруповань ворога не виявлено.</p>
<p>На Сіверському та Слобожанському напрямках противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p>Противник завдав авіаційних ударів в районах населених пунктів Ветеринарне Харківської області та Харків. Артилерійських та мінометних обстрілів ворога зазнали близько 10 населених пунктів, серед них Хрінівка, Гірськ, Мхи, Тимоновичі, Костобобрів, Михальчина Слобода Чернігівської області; Кучерівка, Старикове, Кіндратівка, Веселівка, Басівка Сумської області; Ветеринарне, Борисівка, Амбарне, Стрілеча Харківської області.</p>
<p>На Куп’янському напрямку ворог наступальних (штурмових) дій не вів. Противник завдав авіаційних ударів в районах населених пунктів Новоєгорівка, Іванівка, Кислівка Харківської області.</p>
<p>Під артилерійським та мінометним вогнем опинилися близько 15 населених пунктів, зокрема Синьківка, Іванівка, Берестове Харківської області.</p>
<p>На Лиманському напрямку наші воїни відбили 2 атаки противника в районі населеного пункту Терни Донецької області, де ворог намагався прорвати оборону наших військ.</p>
<p>Противник завдав авіаційного удару в районі населеного пункту Ямполівка Донецької області.</p>
<p>Від артилерійських та мінометних обстрілів постраждали понад 10 населених пунктів, серед них Макіївка Луганської області та Терни¸ Серебрянка, Спірне, Донецької області.</p>
<p>На Бахмутському напрямку наші воїни відбили 4 атаки в районах населених пунктів Іванівське, Андріївка Донецької області, де ворог, за підтримки авіації, намагався покращити тактичне положення.</p>
<p>Противник завдав авіаційних ударів в районах населених пунктів Новий, Дружба Донецької області.</p>
<p>Під артилерійським та мінометним вогнем опинилося близько 10 населених пунктів, зокрема Богданівка, Васюківка та Часів Яр Донецької області.</p>
<p>На Авдіївському напрямку наші захисники відбили 9 атак в районах населених пунктів Бердичі, Семенівка та Невельське Донецької області, де ворог, за підтримки авіації, намагався вибити наші підрозділи із займаних рубежів.</p>
<p>Противник завдав авіаційного удару в районі населеного пункту Цукурине Донецької області.</p>
<p>Артилерійських та мінометних обстрілів зазнали близько 10 населених пунктів, серед них Олександропіль, Керамік, Новобахмутівка, Семенівка, Українськ Донецької області.</p>
<p>На Новопавлівському напрямку Сили оборони продовжують стримувати ворога в районах населених пунктів Георгіївка, Новомихайлівка, де ворог, за підтримки авіації, 21 раз намагався прорвати оборону наших військ.</p>
<p>Також противник завдав авіаційних ударів в районах населених пунктів Олександропіль, Катеринівка, Єлизаветівка, Велика Новосілка Донецької області.</p>
<p>Під артилерійським та мінометним вогнем окупантів опинились близько 15 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p>На Оріхівському напрямку ворог, за підтримки авіації, 3 рази атакував позиції наших захисників в районах Старомайорського Донецької області та Роботиного Запорізької області.</p>
<p>Артилерійських та мінометних обстрілів зазнали близько 10 населених пунктів, серед них Полтавка, Рівнопіль, Чарівне, Оріхів, П’ятихатки Запорізької області.</p>
<p>На Херсонському напрямку протягом доби ворог наступальних (штурмових) дій не вів. Ворожих обстрілів зазнали місто Херсон та Михайлівка Херсонської області; Нікополь Дніпропетровської області.</p>
<p>Протягом доби авіація Сил оборони завдала ударів по 10 районах зосередження особового складу, озброєння та військової техніки противника.</p>
<p>Підрозділами ракетних військ завдано ураження по 2 районах зосередження особового складу, 1 засобу протиповітряної оборони, 1 станції РЕБ та ще одному важливому об’єкту противника.</p>
<p>Як <a href="https://armyinform.com.ua/2024/03/27/ukrayinski-zahysnyky-likviduvaly-ponad-tysyachu-okupantiv-za-dobu/">повідомляла АрміяInform</a>, українські захисники ліквідували понад тисячу окупантів за добу.</p>
</div><p>Source: <a href="https://armyinform.com.ua/2024/03/27/genshtab-protyagom-doby-bulo-zafiksovano-49-bojovyh-zitknen/">https://armyinform.com.ua/2024/03/27/genshtab-protyagom-doby-bulo-zafiksovano-49-bojovyh-zitknen/</a></p></body></html>