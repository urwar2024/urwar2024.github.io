<html><body><h1>Кирило Буданов назвав Telegram проблемою для національної безпеки</h1><hr/>Published Time: 2024-03-27T17:17:00+08:00<br>Author: Army Inform<br>Description: Свої коментарі начальник ГУР надав під час виступу на третьому щорічному форумі Kyiv...<br>Images: <a href="https://armyinform.com.ua/wp-content/uploads/2023/02/kyrylo-budanov-intervyu.jpg">000000.jpg</a><br>Categories: Новини<br>Tags: Telegram, ГУР, Кирило Буданов<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-27T17-17-00-08-00/000000.jpg" srcset="../Images/2024-03-27T17-17-00-08-00/000000.jpg" width="1280"> <figcaption class="wp-caption-text">
		Начальник ГУР МОУ генерал-майор Кирило Буданов</figcaption>
</img></figure><!-- .post-thumbnail -->
<p><strong> Начальник Головного управління розвідки Міністерства оборони України генерал-лейтенант Кирило Буданов прокоментував ситуацію з використанням месенджера Telegram в Україні. </strong></p>
<p>Свої коментарі начальник ГУР надав під час <a href="https://spravdi.gov.ua/budanov-golovne-upravlinnya-rozvidky-pidpysalo-memorandum-z-czentrom-strategichnyh-komunikaczij/" rel="nofollow" target="_blank">виступу</a> на третьому щорічному форумі Kyiv Stratcom Forum 2024.</p>
<p>«Telegram, з точки зору національної безпеки, точно є проблемою. Це треба розуміти», — заявив генерал.</p>
<p>При цьому він підкреслив, що абсолютно проти утисків свободи слова.</p>
<p>«Але це вже занадто. Тобто у нас будь-яка людина може зробити канал, почати на ньому писати все, що йому заманеться, а коли щось починають робити, прикриватися тим, що це свобода ЗМІ. Та це не свобода ЗМІ, це трошки інакше називається», — заявив Кирило Буданов.</p>
<p>Водночас він зазначив, що є і інший бік у Telegram.</p>
<p>«Усі його читають. Він багато в чому завдає руйнівного ефекту тут всередині, але так само завдяки йому можна щось доносити до людей на окупованих територіях. Це те, що більш-менш якось працює», — сказав начальник ГУР.</p>
<p>Як повідомляла АрміяInform, адміністраторка телеграм-каналу <a href="https://armyinform.com.ua/2024/03/27/administratorka-telegram-kanalu-pryvlasnyla-majzhe-1-mln-grn-vneskiv-dlya-zsu/">привласнила</a> майже 1 млн грн внесків для ЗСУ.</p>
</div><p>Source: <a href="https://armyinform.com.ua/2024/03/27/kyrylo-budanov-nazvav-telegram-problemoyu-dlya-naczionalnoyi-bezpeky/">https://armyinform.com.ua/2024/03/27/kyrylo-budanov-nazvav-telegram-problemoyu-dlya-naczionalnoyi-bezpeky/</a></p></body></html>