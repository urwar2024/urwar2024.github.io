<html><body><h1>На Хмельниччині викрили працівницю ТЦК та стоматолога, які за $10 тисяч обіцяли допомогти ухилянту</h1><hr/>Published Time: 2024-03-27T13:11:00+08:00<br>Author: Army Inform<br>Description: Про це повідомила Спецпрокуратура Західного регіону.    За даними слідства, співробітниця...<br>Images: <a href="https://armyinform.com.ua/wp-content/uploads/2024/03/1eefbdb4-3e45-4a5f-a029-fabbbcc2897b.jpeg">000000.jpeg</a><br>Categories: Новини<br>Tags: ухилянти, Хмельницька область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 960px) 100vw, 960px" src="../Images/2024-03-27T13-11-00-08-00/000000.jpeg" srcset="../Images/2024-03-27T13-11-00-08-00/000000.jpeg" width="960"> </img></figure><!-- .post-thumbnail -->
<p><strong> У Хмельницькій області викрили працівницю ТЦК та її спільника, які за 10 000 доларів США обіцяли «вирішити питання» щодо ухилення від мобілізації. </strong></p>
<p>Про це <a href="https://t.me/SpecprokuraturaZahidRegion/363" rel="nofollow" target="_blank">повідомила</a> Спецпрокуратура Західного регіону.</p>
<p>За даними слідства, співробітниця обласного ТЦК та місцевий стоматолог за гроші обіцяли надати військовозобов’язаному висновок про визнання його непридатним до військової служби за станом здоров’я з подальшим виключенням з військового обліку.</p>
<p>Таку послугу стоматолог запропонував своєму пацієнту під час лікування. За 10 тисяч доларів США він та його подруга із ТЦК повинні були вплинути на членів військово-лікарської комісії та військових посадових осіб за ухвалення ними позитивного рішення.</p>
<p>Наразі обом підозрюваним обрано міру запобіжного заходу у вигляді тримання під вартою із правом внесення застави.</p>
<p>Військовослужбовицю ТЦК відсторонено від посади. Перевіряється причетність до злочину інших осіб.</p>
<p>Як повідомляла АрміяInform, оперативні співробітники Чопського прикордонного загону<a href="https://armyinform.com.ua/2024/03/27/2000-dolariv-i-ty-v-slovachchyni-perepravnyka-z-uhylyantom-zatrymaly-na-kordoni/"> затримали</a> в Ужгородському районі 60-річного закарпатця, який переправляв з України до Словаччини громадянина України призовного віку.</p>
</div><p>Source: <a href="https://armyinform.com.ua/2024/03/27/na-hmelnychchyni-vykryly-praczivnyczyu-tczk-ta-stomatologa-yaki-za-10-tysyach-obiczyaly-dopomogty-uhylyantu/">https://armyinform.com.ua/2024/03/27/na-hmelnychchyni-vykryly-praczivnyczyu-tczk-ta-stomatologa-yaki-za-10-tysyach-obiczyaly-dopomogty-uhylyantu/</a></p></body></html>