<html><body><h1>ШОАБ-0,5: що відомо про кулькові авіабомби, якими росіяни мінують прикордонні райони України</h1><hr/>Published Time: 2024-03-27T14:54:00+08:00<br>Author: Army Inform<br>Description: Про це інформує ДСНС України.    Авіабомби ШОАБ-0,5 війська росії застосовують по...<br>Images: <a href="https://armyinform.com.ua/wp-content/uploads/2024/03/434411741_828005609367330_762454273307352663_n-e1711543723587.jpg">000000.jpg</a><br>Categories: Новини<br>Tags: 5, ДСНС України, кулькові авіабомби, ШОАБ-0<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="699" src="../Images/2024-03-27T14-54-00-08-00/000000.jpg" srcset="../Images/2024-03-27T14-54-00-08-00/000000.jpg" width="1080"> </img></figure><!-- .post-thumbnail -->
<p><strong> Ворог дистанційно мінує нашу землю кульковими осколковими авіаційними бомбами ШОАБ-0,5. Їхній діаметр — майже сім сантиметрів. Такі авіабомби застосовуються авіацією.  </strong></p>
<p>Про це <a href="https://www.facebook.com/MNS.GOV.UA/posts/pfbid02gYxcDgpD74tpc1ZBQfirZ4HFrWnY8Mkczr44xCUc8htTRd8zAYAf1bKzMTBoZA9ul" rel="nofollow" target="_blank">інформує</a> ДСНС України.</p>
<p>Авіабомби ШОАБ-0,5 війська росії застосовують по прикордонних районах України. Одна касета РБК-500 містить 565 кулькових авіабомб ШОАБ-0,5 масою по 400 грамів кожна. Вирви від них діаметром близько 70 см, завглибшки — майже 10 см.</p>
<p>«Зовні вони схожі на невеликий м’ячик сріблястого кольору. Своїм виглядом можуть привертати увагу дітей. Тож попередьте про небезпеку близьких», — застерігають рятувальники.</p>
<p>У відомстві наголошують, що ці кулькові авіабомби мають велику зону ураження (6<strong>–</strong>10 метрів): коли розлітаються та падають на землю, частина з них не детонує.</p>
<p>«Тож від будь-якого дотику можуть розірватися, хоча сейсмічного датчика не мають», — зазначають у ДСНС України.</p>
<div class="mIOAIO_blockquote"><blockquote class="_miaomo90"><p>ШОАБ-0,5 — це суббоєприпас, який складається з двох алюмінієвих напівкуль, скріплених обжимним кільцем. У нього вставлені приблизно 304 сталеві осколкові кульки. </p></blockquote></div>
<p>Як повідомляла <a href="https://armyinform.com.ua/2024/03/05/u-118-brygadi-zafiksuvaly-zastosuvannya-rosiyanamy-kulkovyh-oskolkovyh-aviabomb/">АрміяInform</a>, у 118-й бригаді зафіксували застосування росіянами кулькових осколкових авіабомб.</p>
</div><p>Source: <a href="https://armyinform.com.ua/2024/03/27/shoab-05-shho-vidomo-pro-kulkovi-aviabomby-yakymy-rosiyany-minuyut-prykordonni-rajony-ukrayiny/">https://armyinform.com.ua/2024/03/27/shoab-05-shho-vidomo-pro-kulkovi-aviabomby-yakymy-rosiyany-minuyut-prykordonni-rajony-ukrayiny/</a></p></body></html>