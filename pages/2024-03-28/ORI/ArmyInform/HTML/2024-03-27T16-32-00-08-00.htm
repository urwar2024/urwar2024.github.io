<html><body><h1>Окупанти вчергове обстріляли Херсонщину, є постраждалі</h1><hr/>Published Time: 2024-03-27T16:32:00+08:00<br>Author: Army Inform<br>Description: Про це інформує Херсонська ОВА.  «В обід внаслідок вибуху дрона...<br>Images: <a href="https://armyinform.com.ua/wp-content/uploads/2023/11/obstrily-chernigivshhyna.jpg">000000.jpg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-27T16-32-00-08-00/000000.jpg" srcset="../Images/2024-03-27T16-32-00-08-00/000000.jpg" width="1200"> <figcaption class="wp-caption-text">
		Фото ілюстративне / Сергій Нужненко</figcaption>
</img></figure><!-- .post-thumbnail -->
<p><strong> російські війська вкотре за день атакують Михайлівку, що на Бериславщині, з безпілотників. </strong></p>
<p style="font-weight: 400;">Про це <a href="https://t.me/khersonskaODA/17500" rel="nofollow" target="_blank">інформує</a> Херсонська ОВА.</p>
<p style="font-weight: 400;">«В обід внаслідок вибуху дрона постраждав 59-річний чоловік. У нього діагностували контузію. Потерпілому надали першу медичну допомогу. Надалі він проходитиме лікування амбулаторно», — йдеться в повідомленні.</p>
<p style="font-weight: 400;">Крім цього, у відомстві <a href="https://t.me/khersonskaODA/17501" rel="nofollow" target="_blank">повідомили</a>, що через російський обстріл Херсона постраждав чоловік.</p>
<p style="font-weight: 400;">«80-річний містянин потрапив під ворожий удар близько 15:00. Він отримав поранення грудної клітини. Потерпілого доставили до лікарні, де йому надають медичну допомогу», — розповіли в адміністрації.</p>
<p>Нагадаємо, у Михайлівці внаслідок атаки ударного дрона <a href="https://armyinform.com.ua/2024/03/27/u-myhajlivczi-zagynula-zhinka-vnaslidok-ataky-udarnogo-drona/">загинула</a> жінка.</p>
<p>Як повідомляла АрміяInform, ворог продовжує <a href="https://armyinform.com.ua/2024/03/27/vorog-prodovzhuye-atakuvaty-myrne-naselennya-hersonshhyny-ye-poraneni/">атакувати мирне населення Херсонщини</a>: є поранені.</p>
</div><p>Source: <a href="https://armyinform.com.ua/2024/03/27/okupanty-vchergove-obstrilyaly-hersonshhynu-ye-postrazhdali/">https://armyinform.com.ua/2024/03/27/okupanty-vchergove-obstrilyaly-hersonshhynu-ye-postrazhdali/</a></p></body></html>