<html><body><h1>Спецслужби рф виманюють персональні дані в родин військовополонених</h1><hr/>Published Time: 2024-03-27T09:56:00+08:00<br>Author: Army Inform<br>Description: На цьому наголосив Уповноважений Верховної Ради України з прав людини Дмитро Лубінець.   ...<br>Images: <a href="https://armyinform.com.ua/wp-content/uploads/2021/09/ukr.jpg">000000.jpg</a><br>Categories: Новини<br>Tags: Дмитро Лубінець, зниклі безвісти, родини військовослужбовців, Спецслужби рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-27T09-56-00-08-00/000000.jpg" srcset="../Images/2024-03-27T09-56-00-08-00/000000.jpg" width="1200"> </img></figure><!-- .post-thumbnail -->
<p><strong> російські спецслужби через соцмережі намагаються дізнатись персональні дані в родин військовополонених і зниклих безвісти, обіцяючи «відшукати» їхніх близьких. За такою ж схемою орудують шахраї, щоб виманити гроші та нажитися на людському горі. </strong></p>
<p>На цьому <a href="https://t.me/dmytro_lubinetzs/5326" rel="nofollow" target="_blank">наголосив</a> Уповноважений Верховної Ради України з прав людини Дмитро Лубінець.</p>
<p>За його словами, ворог вдається до різних підступних методів, аби отримати в них будь-яку інформацію.</p>
<p>«Останнім часом російські спецслужби через численні Telegram-канали обіцяють родинам військовополонених і зниклих безвісти знайти їхніх близьких. Натомість просять надати персональні дані та інші відомості», — застеріг Дмитро Лубінець.</p>
<p>Омбудсман категорично не радить надавати персональні дані та іншу інформацію сумнівним джерелам і невідомим особам.</p>
<p>«Аби не нашкодити близьким, які в полоні чи зникли безвісти, <u>не розголошуйте</u> особисті дані як їхні, так і свої. <u>Не повідомляйте</u> адресу проживання, номери телефонів та інші контакти, ПІБ військовослужбовця, звання, позивний, номер бригади, частини, місце дислокації, фото-, відеоматеріали, профілі соцмереж тощо», — наголосив він.</p>
<p>Дмитро Лубінець вкотре наголосив, що пошуками ваших рідних безкоштовно займаються лише уповноважені державою органи.</p>
<p>Як повідомляла <a href="https://armyinform.com.ua/2024/03/27/zvit-oon-rosiya-za-zymu-stratyla-32-ukrayinskyh-vijskovopolonenyh/">АрміяInform</a>, Моніторингова місія ООН отримала перевірені повідомлення про страту з боку російських окупантів щонайменше 32 українських військовополонених упродовж цієї зими.</p>
</div><p>Source: <a href="https://armyinform.com.ua/2024/03/27/speczsluzhby-rf-vymanyuyut-personalni-dani-u-rodyn-vijskovopolonenyh/">https://armyinform.com.ua/2024/03/27/speczsluzhby-rf-vymanyuyut-personalni-dani-u-rodyn-vijskovopolonenyh/</a></p></body></html>