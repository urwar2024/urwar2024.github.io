<html><body><h1>Біля молдавського кордону затримали ухилянтів на 64 тисячі євро</h1><hr/>Published Time: 2024-03-27T15:20:00+08:00<br>Author: Army Inform<br>Description: Про це повідомила 27 березня Державна прикордонна служба України.    За даними відомства,...<br>Images: <a href="https://armyinform.com.ua/wp-content/uploads/2024/03/bukovyna_uhylyanty.jpeg">000000.jpeg</a><br>Categories: Новини<br>Tags: Буковина, ДПСУ, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-27T15-20-00-08-00/000000.jpeg" srcset="../Images/2024-03-27T15-20-00-08-00/000000.jpeg" width="1280"> </img></figure><!-- .post-thumbnail -->
<p><strong> Мікроавтобус одразу з вісімкою чоловіків призовного віку, кожен з яких заплатив по 8 тисяч євро, затримали на Буковині.  </strong></p>
<p>Про це <a href="https://dpsu.gov.ua/ua/news/VIDEO%20-Prikordonniki-zatrimali-mikroavtobus-z-psevdoturistami-bilya-kordonu-z-Moldovoyu/" rel="nofollow" target="_blank">повідомила 27 березня</a> Державна прикордонна служба України.</p>
<p>За даними відомства, пасажирський мікроавтобус марки «Рено» посеред ночі прямував до українсько-молдовського кордону. В мікроавтобусі перебували чоловіки з Харківської, Донецької, Полтавської та Київської областей.</p>
<p>Як було попередньо встановлено, водій за грошову винагороду, в розмірі 8 тисяч євро з особи, мав забезпечити «псевдотуристам» незаконний трансфер поза пунктами пропуску до Молдови.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" referrerpolicy="strict-origin-when-cross-origin" src="https://www.youtube.com/embed/NuSlnoyhaRM?feature=oembed" title="Прикордонники затримали мікроавтобус з псевдотуристами біля кордону з Молдовою" width="640"></iframe></p>
<p>Стосовно охочих незаконно потрапити за кордон склали протоколи за ст. 204-1 КУпАП «Незаконне перетинання або спроба незаконного перетинання державного кордону України».</p>
<p>Водію, як організатору, загрожує кримінальна відповідальність, передбачена ст. 332 ККУ. Санкція статті передбачає покарання у вигляді позбавлення волі на строк до 9 років.</p>
<p>Як <a href="https://armyinform.com.ua/2024/03/27/na-odeshhyni-vykryly-dalekobijnyka-yakyj-brav-z-uhylyantiv-groshi-v-zalezhnosti-vid-zruchnostej/">повідомляла АрміяInform</a>, на Одещині викрили далекобійника, який брав з ухилянтів гроші залежно від зручностей.</p>
<p> </p>
</div><p>Source: <a href="https://armyinform.com.ua/2024/03/27/bilya-moldavskogo-kordonu-zatrymaly-uhylyantiv-na-64-tysyachi-yevro/">https://armyinform.com.ua/2024/03/27/bilya-moldavskogo-kordonu-zatrymaly-uhylyantiv-na-64-tysyachi-yevro/</a></p></body></html>