<html><body><h1>Адміністраторка телеграм-каналу привласнила майже 1 млн грн внесків для ЗСУ</h1><hr/>Published Time: 2024-03-27T12:45:00+08:00<br>Author: Army Inform<br>Description: Про це йдеться в повідомленні Офісу Генерального прокурора України.    Мешканці Києва...<br>Images: <a href="https://armyinform.com.ua/wp-content/uploads/2024/03/photo_2024-03-27_12-30-59.jpg">000000.jpg</a><br>Categories: Новини, Події, Регіони<br>Tags: ЗСУ, Київ, Нікополь, Офіс Генерального прокурора України<br><div class="single-content">
<figure class="post-thumbnail">
<img alt="Адміністраторка телеграм-каналу підозрюється у привласненні внесків для ЗСУ" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-27T12-45-00-08-00/000000.jpg" srcset="../Images/2024-03-27T12-45-00-08-00/000000.jpg" width="1280"> <figcaption class="wp-caption-text">
		Адміністраторка телеграм-каналу підозрюється у привласненні внесків для ЗСУ. Джерело фото: t.me/pgo_gov_ua</figcaption>
</img></figure><!-- .post-thumbnail -->
<p><strong> Правоохоронці викрили адміністраторку телеграм-каналу, яка підозрюється у привласненні майже 1 млн грн благодійних внесків для Збройних Сил України у Дніпропетровській області. </strong></p>
<p>Про це йдеться в <a href="https://t.me/pgo_gov_ua/22732?single" rel="nofollow" target="_blank">повідомленні</a> Офісу Генерального прокурора України.</p>
<p>Мешканці Києва слідчі повідомили про підозру у незаконному використанні благодійних пожертв під час воєнного стану (ч. 3 ст. 201-2 КК України).</p>
<p>За даними слідства, підозрювана — адміністраторка відомого телеграм-каналу Нікополя — неодноразово організовувала збір коштів нібито на допомогу українським військовим.</p>
<p>Для перерахування грошей на військове спорядження, автомобілі, квадрокоптери псевдоволонтерка вказувала реквізити своїх банківських карток. Після чого привласнювала добровільні пожертви і витрачала на власні потреби.</p>
<p>Отже, за пів року жінка отримала від громадян майже 1 млн грн.</p>
<p>Під час обшуків за місцем мешкання жінки правоохоронці вилучили комп’ютерну техніку, мобільний телефон, грошові кошти.</p>
<p>Як повідомляла АрміяInform, у Херсоні СБУ <a href="https://armyinform.com.ua/2024/03/27/u-hersoni-zatrymaly-eksohoronczya-rosijskoyi-kativni/">затримала</a> ексохоронця російської катівні.</p>
</div><p>Source: <a href="https://armyinform.com.ua/2024/03/27/administratorka-telegram-kanalu-pryvlasnyla-majzhe-1-mln-grn-vneskiv-dlya-zsu/">https://armyinform.com.ua/2024/03/27/administratorka-telegram-kanalu-pryvlasnyla-majzhe-1-mln-grn-vneskiv-dlya-zsu/</a></p></body></html>