<html><body><h1>Володимир Зеленський розповів про війну із засиллям «велікой русской культури»</h1><hr/>Published Time: 2024-03-27T09:51:00+08:00<br>Author: Army Inform<br>Description: Про це йдеться у вітанні Президента України.    «Чимало акторів, працівників сцени взяли...<br>Images: <a href="https://armyinform.com.ua/wp-content/uploads/2024/01/1-60.jpg">000000.jpg</a><br>Categories: Новини<br>Tags: Володимир Зеленський, Театр<br><div class="single-content">
<figure class="post-thumbnail">
<img alt="Володимир Зеленський" class="attachment-post-thumbnail size-post-thumbnail wp-post-image" height="679" sizes="(max-width: 1200px) 100vw, 1200px" src="../Images/2024-03-27T09-51-00-08-00/000000.jpg" srcset="../Images/2024-03-27T09-51-00-08-00/000000.jpg" width="1200"> <figcaption class="wp-caption-text">
		Володимир Зеленський. Кадр з t.me/V_Zelenskiy_official</figcaption>
</img></figure><!-- .post-thumbnail -->
<p><strong> Президент України Володимир Зеленський з нагоди Міжнародного дня театру привітав акторів та подякував тим театральним діячам, хто мобілізувався у Сили оборони України. </strong></p>
<p>Про це йдеться у <a href="https://www.president.gov.ua/news/vitannya-prezidenta-ukrayini-z-nagodi-mizhnarodnogo-dnya-tea-89873" rel="nofollow" target="_blank">вітанні</a> Президента України.</p>
<p>«Чимало акторів, працівників сцени взяли до рук зброю і боронять нашу землю. І воюють вони, як і всі українці, не тільки з окупантом і його терором, а й із засиллям «велікой русской культури», представники якої цинічно руйнують, грабують і знищують нашу культурну спадщину», — наголосив Володимир Зеленський.</p>
<p>Він зазначив, що всупереч війні театральні діячі активно розвиваються, збагачують репертуар і збирають повні зали.</p>
<p>«Приємно, наскільки глядачеві відгукуються ваші сюжети. Неймовірно, як поміж сирен і тривог театральне мистецтво вдихає життя і зміцнює віру», — заявив Президент України.</p>
<p>У вільних українських містах, за його словами, відновлюють роботу театри, що втекли з пекла вогню, і вже тут народжують нові яскраві проєкти.</p>
<p>«Дякую вам за силу та стійкість, за відроджені театри і спектаклі в бомбосховищах, за волонтерські штаби, за благодійні вистави для ЗСУ. Ваші таланти й завзяття підтримують дух опору, додають віри у нашу неминучу Перемогу», — наголосив Володимир Зеленський.</p>
<p>Як повідомляла АрміяInform, на Донеччині <a href="https://armyinform.com.ua/2024/03/04/na-donechchyni-kloun-z-italiyi-vystupaye-pered-osoblyvym-ditkamy-dehto-z-malechi-posmihnuvsya-vpershe/">виступав</a> перед дітьми клоун з Італії.</p>
</div><p>Source: <a href="https://armyinform.com.ua/2024/03/27/volodymyr-zelenskyj-rozpoviv-pro-vijnu-iz-zasyllyam-velikoj-russkoj-kultury/">https://armyinform.com.ua/2024/03/27/volodymyr-zelenskyj-rozpoviv-pro-vijnu-iz-zasyllyam-velikoj-russkoj-kultury/</a></p></body></html>