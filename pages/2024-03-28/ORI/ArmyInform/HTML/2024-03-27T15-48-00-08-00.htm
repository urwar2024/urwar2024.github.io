<html><body><h1>Двоє російських військових засуджені до довічного ув’язнення за розстріл чотирьох цивільних</h1><hr/>Published Time: 2024-03-27T15:48:00+08:00<br>Author: Army Inform<br>Description: Про це повідомив 27 березня Офіс Генерального прокурора.    Вироком Ічнянського районного...<br>Images: <a href="https://armyinform.com.ua/wp-content/uploads/2024/03/ogp_ruski-vbyvczi.jpg">000000.jpg</a><br>Categories: Новини<br>Tags: воєнні злочини рф, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="861" src="../Images/2024-03-27T15-48-00-08-00/000000.jpg" srcset="../Images/2024-03-27T15-48-00-08-00/000000.jpg" width="1280"> </img></figure><!-- .post-thumbnail -->
<p><strong> Двох військовослужбовців зс рф в порядку спеціального судового розгляду визнано винними у порушенні законів та звичаїв війни, вчинених групою осіб за попередньою змовою, поєднаних з умисними вбивствами.  </strong></p>
<p>Про це <a href="https://t.me/pgo_gov_ua/22742" rel="nofollow" target="_blank">повідомив 27 березня</a> Офіс Генерального прокурора.</p>
<p>Вироком Ічнянського районного суду їх засуджено до довічного позбавлення волі.</p>
<p>За даними слідства, у березні 2022 року командир танкового взводу зс рф та його підлеглий – командир танка, перебуваючи в селі Ольшана Прилуцького району, з автоматичної зброї розстріляли два цивільні автомобілі, які не становили для них жодної загрози.</p>
<p>В одному з них двоє чоловіків везли хліб та харчові продукти жителям Ічнянської ОТГ, а в іншому – два жителі Ічні їхали до лікарні в місто Прилуки. Водії та пасажири загинули на місці.</p>
<p>Крім того, військовослужбовці рф заволоділи мобільними телефонами загиблих людей.</p>
<p>Як <a href="https://armyinform.com.ua/2024/03/04/povidomleno-pro-pidozru-dvom-rosijskym-generalam-yaki-bombarduvaly-borodyanku/">повідомляла АрміяInform</a>, повідомлено про підозру двом російським генералам, які бомбардували Бородянку.</p>
</div><p>Source: <a href="https://armyinform.com.ua/2024/03/27/dva-rosijskyh-vijskovyh-otrymaly-dovichne-za-rozstril-chotyroh-czyvilnyh/">https://armyinform.com.ua/2024/03/27/dva-rosijskyh-vijskovyh-otrymaly-dovichne-za-rozstril-chotyroh-czyvilnyh/</a></p></body></html>