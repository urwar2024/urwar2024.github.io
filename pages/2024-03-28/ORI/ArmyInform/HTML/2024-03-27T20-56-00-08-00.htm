<html><body><h1>У Силах оборони розповіли про ворожі мотогрупи на Бахмутському напрямку</h1><hr/>Published Time: 2024-03-27T20:56:00+08:00<br>Author: Army Inform<br>Description: Про це в ефірі Армія TV розповіла начальник служби зв’язків з громадськістю 80 окремої...<br>Images: <a href="https://armyinform.com.ua/wp-content/uploads/2024/03/bez-imeni-26.jpg">000000.jpg</a><br>Categories: Новини<br>Tags: Бахмутський напрямок, Ситуація на фронті, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="582" src="../Images/2024-03-27T20-56-00-08-00/000000.jpg" srcset="../Images/2024-03-27T20-56-00-08-00/000000.jpg" width="1044"> <figcaption class="wp-caption-text">
		Майор Уляна Созанська.</figcaption>
</img></figure><!-- .post-thumbnail -->
<p><strong> На Бахмутському напрямку було зафіксовано пересування російських військових на мотоциклах. </strong></p>
<p>Про це в ефірі <a href="https://www.youtube.com/watch?v=Ur_MJZem-HQ" rel="nofollow" target="_blank">Армія TV</a> розповіла начальник служби зв’язків з громадськістю 80 окремої десантно-штурмової Галицької бригади майор Уляна Созанська.</p>
<p>«Нещодавно був зафіксований факт пересування навіть ворожими мотогрупами, на мотоциклах. Але це в них тривало недовго», — сказала речниця.</p>
<p>Уляна Созанська пояснила, що окупанти використовують мотоцикли, так само як і багі, для швидшого пересування, але наші підрозділи БПЛА швидко та ефективно зреагували та ліквідували їх.</p>
<p>Загалом, ситуація на Бахмутському напрямку, за словами речниці, залишається складною, проте контрольованою.</p>
<p>«Тактика ворога значно не змінилася, вони продовжують просування малими групами, але за інтенсивної підтримки дронів, артилерії, КАБів, ФАБів тощо», — розповіла вона.</p>
<p>Як повідомляла АрміяInform, на Запорізькому напрямку військові рф <a href="https://armyinform.com.ua/2024/03/23/u-sylah-oborony-rozpovily-pro-dyvni-nichni-ataky-rosiyan-na-bagi-z-uvimknenymy-faramy/">використовували</a> вночі транспортні засоби з увімкненими фарами на лінії бойового зіткнення.</p>
</div><p>Source: <a href="https://armyinform.com.ua/2024/03/27/u-sylah-oborony-rozpovily-pro-vorozhi-motogrupy-na-bahmutskomu-napryamku/">https://armyinform.com.ua/2024/03/27/u-sylah-oborony-rozpovily-pro-vorozhi-motogrupy-na-bahmutskomu-napryamku/</a></p></body></html>