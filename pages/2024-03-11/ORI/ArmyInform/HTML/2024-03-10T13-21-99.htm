<html><body><h1>росія атакує мирне населення Донеччини: за добу троє загиблих, 12 поранених</h1><hr/>Published Time: 2024-03-10T13-21-99<br>Author: Army Inform<br>Description: Про це повідомив начальник Донецької ОВА Вадим Філашкін.  За його словами, вночі росіяни...<br>Images: <a href="https://armyinform.com.ua/wp-content/uploads/2024/03/photo1710068894.jpeg">000000.jpeg</a><br>Categories: Новини<br>Tags: stoprussia, агресія рф, Вадим Філашкін, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="448" sizes="(max-width: 598px) 100vw, 598px" src="../Images/2024-03-10T13-21-99/000000.jpeg" srcset="../Images/2024-03-10T13-21-99/000000.jpeg" width="598"> </img></figure><!-- .post-thumbnail -->
<p><strong> Внаслідок сьогоднішніх обстрілів Донецької області армією рф загинуло троє людей, ще 12 поранено. </strong></p>
<p class="">Про це <a href="https://t.me/VadimFilashkin_donoda/1299" rel="nofollow" target="_blank">повідомив</a> начальник Донецької ОВА Вадим Філашкін.</p>
<p class="">За його словами, вночі росіяни атакували Добропілля «шахедами» — на ранок рятувальники дістали з-під завалів будинку тіла двох людей.</p>
<p class="">Крім того, зранку ворог обстріляв з артилерії Часів Яр — там загинув 66-річний чоловік.</p>
<p class="">«У Мирнограді кількість жертв ракетного удару зросла до 12 поранених — усі постраждалі отримали необхідну медичну допомогу», — зазначив очільник ОВА.</p>
<p class="">Також Вадим Філашкін наголосив, що залишатися на Донеччині небезпечно. Крім цього, він закликав людей до евакуації.</p>
<p>Нагадаємо, наслідки ракетного удару по Мирнограду: <a href="https://armyinform.com.ua/2024/03/10/naslidky-raketnogo-udaru-po-myrnogradu-poraneno-11-osib-poshkodzheno-17-bagatopoverhivok/">поранено 11 осіб, пошкоджено 17 багатоповерхівок</a>.</p>
<div class="single-content">
<p>Як повідомляла <a href="https://armyinform.com.ua/2024/03/10/rosiyany-zavdaly-udaru-po-myrnogradu-novymy-aviabombamy/">АрміяInform</a>, росіяни завдали удару по Мирнограду новими авіабомбами.</p>
</div>
</div><p>Source: <a href="https://armyinform.com.ua/2024/03/10/rosiya-atakuye-myrne-naselennya-donechchyny-za-dobu-troye-zagyblyh-12-poranenyh/">https://armyinform.com.ua/2024/03/10/rosiya-atakuye-myrne-naselennya-donechchyny-za-dobu-troye-zagyblyh-12-poranenyh/</a></p></body></html>