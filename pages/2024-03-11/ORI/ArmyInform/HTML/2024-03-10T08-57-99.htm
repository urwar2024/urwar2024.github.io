<html><body><h1>Внаслідок ворожого обстрілу Харківщини загинув мирний мешканець</h1><hr/>Published Time: 2024-03-10T08-57-99<br>Author: Army Inform<br>Description: Про це повідомив начальник Харківської обласної військової адміністрації Олег Синєгубов. ...<br>Images: <a href="https://armyinform.com.ua/wp-content/uploads/2024/03/e1f59f6d-0d7f-431e-9454-8c9144d6e7bd.jpg">000000.jpg</a><br>Categories: Новини<br>Tags: вторгнення рф, Харківський трибунал, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-10T08-57-99/000000.jpg" srcset="../Images/2024-03-10T08-57-99/000000.jpg" width="1280"> </img></figure><!-- .post-thumbnail -->
<p><strong> Протягом минулої доби в Харківській області під російським вогнем перебували щонайменше 20 населених пунктів.  </strong></p>
<p>Про це <a href="https://t.me/synegubov/8678" rel="nofollow" target="_blank">повідомив</a> начальник Харківської обласної військової адміністрації Олег Синєгубов.</p>
<p>«Сьогодні 00:05 у м. Богодухів здійснено обстріл території оздоровчого табору. Внаслідок обстрілу горів мікроавтобус. Пошкоджено 1 господарчу споруду. Без постраждалих», — повідомив він.</p>
<p>Ворог обстріляв село Липці Харківського району. Постраждалих немає. А в селі Волохівка Чугуївського району внаслідок обстрілу загинув 73-річний чоловік.</p>
<p>В селі Одноробівка Богодухівського району внаслідок обстрілу сталось загорання трьох приватних будинків. Без жертв.</p>
<p>«Внаслідок обстрілу м. Вовчанськ горів торговельний павільйон. Без постраждалих.Під обстріл потрапило і село Нечволодівка Куп’янського району. Без постраждалих», — додав Олег Синєгубов.</p>
<p>Як повідомляла <a href="https://armyinform.com.ua/2024/03/10/po-zaporizkij-oblasti-vorog-zavdav-476-udariv-postrazhdaly-13-naselenyh-punktiv/">АрміяInform</a>, по Запорізькій області ворог завдав 476 ударів: постраждали 13 населених пунктів.</p>
</div><p>Source: <a href="https://armyinform.com.ua/2024/03/10/vnaslidok-vorozhogo-obstrilu-harkivshhyny-zagynuv-myrnyj-meshkanecz/">https://armyinform.com.ua/2024/03/10/vnaslidok-vorozhogo-obstrilu-harkivshhyny-zagynuv-myrnyj-meshkanecz/</a></p></body></html>