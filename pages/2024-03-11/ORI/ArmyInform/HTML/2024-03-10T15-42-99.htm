<html><body><h1>11 березня у Вінниці розпочнуть роботу муніципальні рекрутингові центри</h1><hr/>Published Time: 2024-03-10T15-42-99<br>Author: Army Inform<br>Description: Про це йдеться на сайті Вінницької міської ради.    Цей проєкт реалізовується спільними...<br>Images: <a href="https://armyinform.com.ua/wp-content/uploads/2024/03/d74bc95048cf2421baec337006ec4466-e1710077930873.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/02/rekrutyng.jpg">000001.jpg</a><br>Categories: Новини<br>Tags: Вінниця, центр рекрутингу<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="377" src="../Images/2024-03-10T15-42-99/000000.jpeg" srcset="../Images/2024-03-10T15-42-99/000000.jpeg" width="682"> </img></figure><!-- .post-thumbnail -->
<p><strong>  З 11 березня у Вінниці розпочинають роботу муніципальні рекрутингові центри, в яких надаватимуть консультації громадянам, які хочуть розпочати кар'єру у військовій сфері. </strong></p>
<p>Про це <a href="https://www.vmr.gov.ua/11-bereznia-u-vinnytsi-vidkryiut-try-munitsypalni-tsentry-rekrutynhu" rel="noopener" target="_blank">йдеться </a>на сайті Вінницької міської ради.</p>
<p>Цей проєкт реалізовується спільними зусиллями Вінницької міської ради та Вінницької окремої бригади ТрО.</p>
<p>Як зазначили в міській раді, мета проєкту — надання консультацій та інформаційних послуг тим громадянам України, котрі вирішили пов’язати своє життя із захистом Батьківщини або обрати кар’єру військового.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/02/23/shho-take-vijskovyj-rekrutyng-i-chym-vin-vidriznyayetsya-vid-mobilizacziyi/" target="_blank"><div class="ai-readalso-content"><div class="ai-readalso-title">Що таке «військовий рекрутинг» і чим він відрізняється від мобілізації</div></div><div class="ai-readalso-thumbnail"><img alt="Що таке «військовий рекрутинг» і чим він відрізняється від мобілізації" src="../Images/2024-03-10T15-42-99/000001.jpg" srcset="../Images/2024-03-10T15-42-99/000001.jpg"/></div></a></figure>
<p>«Окремо наголошуємо, що у пунктах муніципального центру рекрутингу не видаватимуться повістки співробітниками ТЦК та СП і працівниками центру. Натомість на відвідувачів очікує повна інформація про наявність вакантних місць у підрозділах окремої бригади ТрО та інших військових підрозділів, адреси вищих та середніх військових навчальних закладів з переліком спеціальностей, умови служби за контрактом та мобілізацією, покроковий маршрут рекрута», — зазначає координатор відкриття рекрутингових центрів, солдат Роман Ковальський.</p>
<p>Адреси та телефони муніципальних рекрутингових центрів у Вінниці можна знайти за цим<a href="https://www.vmr.gov.ua/11-bereznia-u-vinnytsi-vidkryiut-try-munitsypalni-tsentry-rekrutynhu" rel="nofollow" target="_blank"> посиланням</a>.</p>
<p>Як повідомляла <a href="https://armyinform.com.ua/2024/02/23/ministr-oborony-ta-golovnokomanduvach-zsu-vidvidaly-pershyj-czentr-rekrutyngu-ukrayinskoyi-armiyi/">АрміяInform</a>, Міністр оборони та Головнокомандувач ЗСУ відвідали перший центр рекрутингу української армії.</p>
</div><p>Source: <a href="https://armyinform.com.ua/2024/03/10/11-bereznya-u-vinnyczi-rozpochnut-robotu-municzypalni-rekrutyngovi-czentry/">https://armyinform.com.ua/2024/03/10/11-bereznya-u-vinnyczi-rozpochnut-robotu-municzypalni-rekrutyngovi-czentry/</a></p></body></html>