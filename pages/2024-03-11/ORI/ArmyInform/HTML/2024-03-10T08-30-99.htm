<html><body><h1>По Запорізькій області ворог завдав 476 ударів: постраждали 13 населених пунктів</h1><hr/>Published Time: 2024-03-10T08-30-99<br>Author: Army Inform<br>Description: Про це повідомив голова Запорізької обласної військової адміністрації Іван Федоров.   ...<br>Images: <a href="https://armyinform.com.ua/wp-content/uploads/2024/03/ed271685-2672-43f9-aa89-d13c6d3d9b16-e1710052207223.jpg">000000.jpg</a><br>Categories: Новини<br>Tags: stoprussia, агресія рф, обстріл Запоріжжя, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="620" src="../Images/2024-03-10T08-30-99/000000.jpg" srcset="../Images/2024-03-10T08-30-99/000000.jpg" width="960"> </img></figure><!-- .post-thumbnail -->
<p><strong> 476 ударів по 13 населених пунктах завдали військовослужбовці рф впродовж доби. </strong></p>
<p>Про це <a href="https://t.me/ivan_fedorov_zp/5286?single" rel="noopener" target="_blank">повідомив</a> голова Запорізької обласної військової адміністрації Іван Федоров.</p>
<p>166 ворожих БПЛА атакували Запоріжжя, Гуляйполе, Новоданилівку, Левадне, Роботине, Малу Токмачку й Малинівку.</p>
<p>«Окупанти гатили з авіації по Оріхову, Новоданилівці та Роботиному, а також здійснили 10 РСЗВ-обстрілів Гуляйполя, Залізничного, Малої Токмачки, Левадного, Роботиного й Кам’янського», — зазначив Іван Федоров.</p>
<p>За словами голови Запорізької ОВА, 297 артударів прийшлися по території Гуляйполя, Новодарівки, Новоданилівки, Левадного, Приморського та інших прифронтових міст і сіл.</p>
<p>Надійшло 19 повідомлень про руйнування житлових будинків і об’єктів інфраструктури.</p>
<p>Як повідомляла <a href="https://armyinform.com.ua/?p=549713&amp;preview=true">АрміяInform</a>, російські війська поцілили ракетою по підприємству на Дніпропетровщині, постраждав 58-річний чоловік.</p>
</div><p>Source: <a href="https://armyinform.com.ua/2024/03/10/po-zaporizkij-oblasti-vorog-zavdav-476-udariv-postrazhdaly-13-naselenyh-punktiv/">https://armyinform.com.ua/2024/03/10/po-zaporizkij-oblasti-vorog-zavdav-476-udariv-postrazhdaly-13-naselenyh-punktiv/</a></p></body></html>