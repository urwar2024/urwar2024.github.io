<html><body><h1>Чергова невдача спіткала ухилянтів на кордоні: ліквідована ще одна незаконна схема</h1><hr/>Published Time: 2024-03-10T14-43-99<br>Author: Army Inform<br>Description: Про це інформує Державна прикордонна служба України.  Як зазначається, під час...<br>Images: <a href="https://armyinform.com.ua/wp-content/uploads/2024/03/news_20240310_131716_17100694362.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/news_20240310_131719_17100694394.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/news_20240310_131718_17100694383.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/news_20240310_131714_17100694341.jpg">000003.jpg</a><br>Categories: Новини<br>Tags: stoprussia, агресія рф, війна, вторгнення рф, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1096" sizes="(max-width: 1566px) 100vw, 1566px" src="../Images/2024-03-10T14-43-99/000000.jpg" srcset="../Images/2024-03-10T14-43-99/000000.jpg" width="1566"> </img></figure><!-- .post-thumbnail -->
<p><strong> Прикордонники Чопського загону затримали поблизу села Новоселиця Ужгородського району трьох громадян України, які горами пробиралися до Словаччини. </strong></p>
<p class="">Про це <a href="https://dpsu.gov.ua/ua/news/na-kordoni-zi-slovachchinoyu-zatrimali-grupu-cholovikiv-prizovnogo-viku-a-zgodom-i-ih-perepravnika/" rel="nofollow" target="_blank">інформує</a> Державна прикордонна служба України.</p>
<p class="">Як зазначається, під час патрулювання прикордонний наряд відділу «Новоселиця» виявив двох чоловіків, які намагалися подолати загороджувальний паркан. Правопорушники не реагували на законні вимоги військовослужбовців, тож зупинити їх вдалося лише після здійснення попереджувального пострілу.</p>
<p class="">Затримані зізналися, що разом з ними йшов ще один чоловік, але він від них відстав. Щоб його розшукати, правоохоронці підняли в небо безпілотник. Чоловіка знайшли за кілометр від його попередників.</p>
<p class="">«Усі троє мали з собою паспортні документи громадян України і виявилися жителями Івано-Франківщини. Їх доставили в прикордонний підрозділ з метою притягнення до відповідальності за ч.2 ст.204-1 КУпАП „Незаконне перетинання або спроба незаконного перетинання державного кордону України“», — йдеться в повідомленні.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="549842,549843,549844" data-itemtag="dl" data-link="file" data-max-width="100%" data-ratio="1.3333333333333" data-size="large" data-width="1600"><div class="gallery galleryid-549841 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240310_131719_17100694394.jpg" href="https://armyinform.com.ua/wp-content/uploads/2024/03/news_20240310_131719_17100694394.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-10T14-43-99/000001.jpg" srcset="../Images/2024-03-10T14-43-99/000001.jpg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/news_20240310_131718_17100694383.jpg" href="https://armyinform.com.ua/wp-content/uploads/2024/03/news_20240310_131718_17100694383.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-10T14-43-99/000002.jpg" srcset="../Images/2024-03-10T14-43-99/000002.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240310_131714_17100694341.jpg" href="https://armyinform.com.ua/wp-content/uploads/2024/03/news_20240310_131714_17100694341.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-10T14-43-99/000003.jpg" srcset="../Images/2024-03-10T14-43-99/000003.jpg" width="150"/></a>
</dt></dl>
</div>
</div>
<p class="">У відомстві розповіли, що щодо двох затриманих також було складено адміністративно-процесуальні документи за ст.185-10 КУпАП «Злісна непокора законному розпорядженню чи вимозі військовослужбовця або працівника Державної прикордонної служби України або члена громадського формування з охорони громадського порядку і державного кордону».</p>
<p class="">Пізніше оперативним співробітникам Чопського загону вдалося встановити й особу, яка доставила правопорушників у прикордоння з метою подальшого їх переправлення на територію Словаччини.</p>
<p class="">«Переправник виявився 23-річним жителем Ужгородського району. За місцем проживання чоловіка було проведено санкціоновані обшуки, за результатами яких вилучили транспортний засіб переправника, його мобільний телефон та чорнові записи. Закарпатця затримали у порядку ст.208 КПК України. Йому повідомлено про підозру у вчиненні кримінального правопорушення за ч.3 ст.332 ККУ „Незаконне переправлення осіб через державний кордон України“», — зауважили в Держприкордонслужбі.</p>
<p class="">Заходи проводили спільно зі співробітниками Нацполіції, за силової підтримки спецпідрозділу «Корд» та за процесуального керівництва Ужгородської окружної прокуратури.</p>
<p>Як повідомляла АрміяInform, поза ембріона <a href="https://armyinform.com.ua/2024/03/08/poza-embriona-ne-dopomogla-uhylyantu-na-odeshhyni/">не допомогла ухилянту на Одещині</a>.</p>
</div><p>Source: <a href="https://armyinform.com.ua/2024/03/10/chergova-nevdacha-spitkala-uhylyantiv-na-kordoni-likvidovana-shhe-odna-nezakonna-shema/">https://armyinform.com.ua/2024/03/10/chergova-nevdacha-spitkala-uhylyantiv-na-kordoni-likvidovana-shhe-odna-nezakonna-shema/</a></p></body></html>