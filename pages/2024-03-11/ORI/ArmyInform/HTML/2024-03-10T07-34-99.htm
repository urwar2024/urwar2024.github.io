<html><body><h1>Обстріл України «шахедами»: знищено 35 із 39 БПЛА</h1><hr/>Published Time: 2024-03-10T07-34-99<br>Author: Army Inform<br>Description: Про це повідомив командувач Повітряних Сил Збройних Сил України  генерал-лейтенант Микола...<br>Images: <a href="https://armyinform.com.ua/wp-content/uploads/2024/01/photo_2024-01-12-10.03.23.jpeg">000000.jpeg</a><br>Categories: Важливо, Новини<br>Tags: stoprussia, агресія рф, вторгнення рф, Командувач ПС ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-10T07-34-99/000000.jpeg" srcset="../Images/2024-03-10T07-34-99/000000.jpeg" width="1280"> </img></figure><!-- .post-thumbnail -->
<p><strong> У ніч на 10 березня у небі над Україною було знищено 35 із 39 ударних БПЛА. </strong></p>
<p>Про це повідомив командувач Повітряних Сил Збройних Сил України  генерал-лейтенант Микола Олещук у <a href="https://t.me/MykolaOleshchuk/223" rel="noopener" target="_blank">Telegram.</a></p>
<p>«У ніч на 10 березня 2024 року російські окупанти ударили 4-ма зенітними керованими ракетами С-300 по Харківщині і Донеччині та 39 ударними БПЛА типу Shahed (райони пусків безпілотників – мис Чауда, Крим, приморсько-ахтарськ – рф.)», — йдеться в повідомленні.</p>
<p>У результаті бойової роботи збито 35 «шахедів» у межах: Кіровоградської, Миколаївської, Дніпропетровської, Черкаської, Одеської, Херсонської, Хмельницької, Вінницької, Київської та Житомирської областей.</p>
<p>«Більшість цілей знищено силами та засобами мобільних вогневих груп Сил оборони України. Також до відбиття повітряного нападу залучалась винищувальна авіація, зенітні ракетні підрозділи Повітряних Сил, засоби РЕБ», — уточнив командувач Повітряних Сил Збройних Сил України.</p>
<p>Як повідомляла <a href="https://armyinform.com.ua/2024/03/09/aviacziya-syl-oborony-zavdala-udariv-po-8-rajonah-zoseredzhennya-vijsk-rf/">АрміяInform</a>, минулої доби авіація Сил оборони завдала ударів по 8 районах зосередження військ рф.</p>
</div><p>Source: <a href="https://armyinform.com.ua/2024/03/10/obstril-ukrayiny-shahedamy-znyshheno-35-iz-39-bpla/">https://armyinform.com.ua/2024/03/10/obstril-ukrayiny-shahedamy-znyshheno-35-iz-39-bpla/</a></p></body></html>