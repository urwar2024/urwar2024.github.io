<html><body><h1>росіяни завдали удару по Мирнограду новими авіабомбами</h1><hr/>Published Time: 2024-03-10T12-08-99<br>Author: Army Inform<br>Description: Про це етері телемарафону розповів речник оперативно-стратегічного угруповання військ...<br>Images: <a href="https://armyinform.com.ua/wp-content/uploads/2024/03/659ee16437168.jpeg">000000.jpeg</a><br>Categories: Важливо, Новини<br>Tags: stoprussia, агресія рф, війна, вторгнення рф, Мирноград, УМПБ Д-30СН<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-10T12-08-99/000000.jpeg" srcset="../Images/2024-03-10T12-08-99/000000.jpeg" width="720"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Сьогодні вночі російські війська завдали удару по Мирнограду на Донеччині. Початкова інформація була, що ворог застосував ЗРК С-300. Однак за уточненою інформацією, яка надійшла від Національної поліції, в цьому обстрілі росіяни застосували 3 одиниці плануючої авіабомби.  </strong></p>
<p>Про це етері телемарафону розповів речник оперативно-стратегічного угруповання військ «Таврія» капітан Дмитро Лиховій.</p>
<p>«Плануюча авіабомба УМПБ Д-30СН. Це вже йдеться про новий етап розвитку їх КАБів та ФАБів. Це покращена авіабомба, яка приходить на заміну класичним ФАБам, перетвореним у КАБи. І вони мають додаткові силові установки», — розповів Дмитро Лиховій.</p>
<p>Під час обстрілу Мирнограда поранено 5 осіб. Серед них підліток. Пошкоджено 17 багатоквартирних будинків і 27 транспортних засобів.</p>
<p>«Нам потрібно готуватися до нових викликів і нових задач для протиповітряної оборони в боротьбі з цими покращеними авіабомбами. Але вони теж не прицільні. Вони вражають житлові будинки, цивільних. Тут в злочинній тактиці ведення війни московитами нічого не змінюється», — підкреслив Дмитро Лиховій.</p>
<p>Як повідомляла <a href="https://armyinform.com.ua/2024/03/05/rosarmiya-vykorystovuye-kulkovi-oskolkovi-aviabomby-dlya-minuvannya-sumshhyny/">АрміяInform</a>, на півночі Сумської області росіяни застосували небезпечні боєприпаси — кулькові осколкові авіаційні бомби ШОАБ-0,5.</p>
</div><p>Source: <a href="https://armyinform.com.ua/2024/03/10/rosiyany-zavdaly-udaru-po-myrnogradu-novymy-aviabombamy/">https://armyinform.com.ua/2024/03/10/rosiyany-zavdaly-udaru-po-myrnogradu-novymy-aviabombamy/</a></p></body></html>