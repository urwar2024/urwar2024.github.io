<html><body>
<h1>Ініціатива на боці України: у Чорному морі вже шосту добу немає військових кораблів рф</h1>
<hr/>
Author: Army Inform
<br>
Categories: Актуальна тема, Новини
<br>
Description: Про це в етері телемарафону розповів речник Військово-Морських Сил ЗСУ капітан 3 рангу...
<br>
Published Time: 2024-03-10T10-26-99
<br>
Tags: stoprussia, агресія рф, вторгнення рф, Дмитро Плетенчук, Хроніка оборони
<br>
Images: <a href="https://armyinform.com.ua/wp-content/uploads/2024/03/184370-1_large.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/foto1.-patrulnyj-korabel-syergyej-kotov-do-zustrichi-z-ukrayinskymy-dronamy.jpg">000001.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="719" src="../ORI/ArmyInform/Images/2024-03-10T10-26-99/000000.jpg" srcset="../ORI/ArmyInform/Images/2024-03-10T10-26-99/000000.jpg" width="1140"/> </figure><!-- .post-thumbnail -->
<p><strong> російських військових кораблів вже шосту добу немає в Чорному морі.  </strong></p>
<p>Про це в етері телемарафону розповів речник Військово-Морських Сил ЗСУ капітан 3 рангу Дмитро Плетенчук.</p>
<p>Так окупанти відреагували на знищення патрульного корабля «сєргєй котов».</p>
<p>«Вони намагалися в інформаційному просторі зробити вигляд, що «жертв нєт». Але досі вивчають наслідки тієї атаки. Та навіть не виходять в море. Але так не буде постійно. І в якийсь момент вони повернуться до виконання завдань», — зазначив Дмитро Плетенчук.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/05/popovnennya-u-skladi-pidvodnogo-chornomorskogo-flotu-rf-eksperty-rozpovily-pro-znyshhenyj-patrulnyj-korabel-syergyej-kotov/" target="_blank"><div class="ai-readalso-content"><div class="ai-readalso-title">Поповнення у складі «підводного» чорноморського флоту рф: експерти розповіли про знищений патрульний корабель «сєрґєй котов»</div></div><div class="ai-readalso-thumbnail"><img alt="Поповнення у складі «підводного» чорноморського флоту рф: експерти розповіли про знищений патрульний корабель «сєрґєй котов»" src="../ORI/ArmyInform/Images/2024-03-10T10-26-99/000001.jpg" srcset="../ORI/ArmyInform/Images/2024-03-10T10-26-99/000001.jpg"/></div></a></figure>
<p>Наразі, за словами речника Військово-Морських Сил ЗСУ, у Чорному морі ситуація стабільна, а ініціатива фактично на боці України. Також окупанти були вимушені передислокувати основні свої активи в новоросійськ. У першу чергу носії крилатих ракет.</p>
<p>«Окупанти звели до мінімуму перебування кораблів у портах окупованого Криму. Там залишаються одиниці, яким не знайшлося місця в місцях базування в новоросійську, сочі, туапсе. У Криму залишаються не такі цінні та корисні для рф активи», — підкреслив Дмитро Плетенчук.</p>
<p>Як повідомляла АрміяInform, у ніч з 4 на 5 березня спецпідрозділ ГУР МО України Group 13 <a href="https://armyinform.com.ua/2024/03/05/u-chornomu-mori-ukrayinski-morski-drony-znyshhyly-rosijskyj-korabel/">атакував</a> патрульний корабель «сєргєй котов». Судно <a href="https://armyinform.com.ua/2024/03/05/yak-topyly-syergyeya-kotova-%e2%80%95-gur-pokazalo-znyshhennya-patrulnogo-korablya-rf/">зазнало</a> пошкоджень корми, правого та лівого бортів. Вогневе ураження відбулось у територіальних водах України, неподалік Керченської протоки.</p>
</div>

<p>Source: <a href="https://armyinform.com.ua/2024/03/10/inicziatyva-na-boczi-ukrayiny-u-chornomu-mori-vzhe-shostu-dobu-nemaye-vijskovyh-korabliv-rf/">https://armyinform.com.ua/2024/03/10/inicziatyva-na-boczi-ukrayiny-u-chornomu-mori-vzhe-shostu-dobu-nemaye-vijskovyh-korabliv-rf/</a></p>
</body></html>