<html><body>
<h1>Сили оборони відбили 32 ворожі атаки на Новопавлівському та Авдіївському напрямках</h1>
<hr/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  На Лиманському напрямку нашими воїнами...
<br>
Published Time: 2024-03-10T19-33-99
<br>
Tags: stoprussia, агресія рф, війна, вторгнення рф, ГШ ЗСУ, оперативна інформація, Хроніка війни, Хроніка оборони
<br>
Images: <a href="https://armyinform.com.ua/wp-content/uploads/2024/01/1-33.jpg">000000.jpg</a>
<br>
<div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="720" src="../ORI/ArmyInform/Images/2024-03-10T19-33-99/000000.jpg" srcset="../ORI/ArmyInform/Images/2024-03-10T19-33-99/000000.jpg" width="1080"/> </figure><!-- .post-thumbnail -->
<p><strong> Протягом доби відбулося 53 бойових зіткнення. Загалом ворог завдав 3 ракетних та 74 авіаційних удари, здійснив 69 обстрілів з реактивних систем залпового вогню по позиціях наших військ та населених пунктах. </strong></p>
<p class="">Про це <a href="https://www.facebook.com/GeneralStaff.ua/posts/pfbid0sYjmgzSDYaZ47ViGoDHA45YGLfAtzHGP8yRhdjiwZPbQui4T9qXSxbnwMKsHQrrgl" rel="nofollow" target="_blank">інформує</a> Генеральний штаб ЗС України.</p>
<p class=""><strong>На Лиманському напрямку</strong> нашими воїнами відбито 5 атак противника в районах населених пунктів Терни, Ямполівка, Спірне та Роздолівка Донецької області, де ворог, за підтримки авіації, намагався прорвати оборону наших військ.</p>
<p class=""><strong>На Бахмутському напрямку</strong> Силами оборони відбито 3 атаки противника в районах населених пунктів Кліщіївка, Андріївка та східніше Часового Яру Донецької області, де ворог намагався покращити своє тактичне положення.</p>
<p class=""><strong>На Авдіївському напрямку</strong> нашими захисниками відбито 14 атак ворога в районах населених пунктів Бердичі, Орлівка, Тоненьке, Первомайське та Невельське Донецької області.</p>
<p class=""><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 18 разів намагався прорвати оборону наших військ.</p>
<p class=""><strong>На Оріхівському напрямку</strong> ворог 3 рази атакував позиції наших захисників в районах південніше Новодарівки та північно-західніше Вербового Запорізької області.</p>
<p class=""><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом доби здійснено 1 спробу штурму позицій наших військ. Артилерійських та мінометних обстрілів зазнали більше 30 населених пунктів, серед них Херсон, Тягинка, Іванівка, Кринки Херсонської області.</p>
<p>Як повідомляла АрміяInform, Сили оборони <a href="https://armyinform.com.ua/2024/03/10/syly-oborony-vidminusuvaly-ponad-7-tysyach-okupantiv-ta-1321-odynyczyu-vijskovoyi-tehniky-za-tyzhden/">відмінусували понад 7 тисяч окупантів та 1321 одиницю військової техніки</a> за тиждень.</p>
</div>

<p>Source: <a href="https://armyinform.com.ua/2024/03/10/syly-oborony-vidbyly-32-vorozhi-ataky-na-novopavlivskomu-ta-avdiyivskomu-napryamkah/">https://armyinform.com.ua/2024/03/10/syly-oborony-vidbyly-32-vorozhi-ataky-na-novopavlivskomu-ta-avdiyivskomu-napryamkah/</a></p>
</body></html>