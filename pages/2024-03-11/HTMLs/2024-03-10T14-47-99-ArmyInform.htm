<html><body>
<h1>Генпрокурор на зустрічі з конгресменом США оговорив зміцнення обороноздатності України</h1>
<hr/>
Author: Army Inform
<br>
Categories: Новини
<br>
Description: Про це повідомляє Офіс Генерального прокурора.    З конгресменом Майком Тернером Андрій...
<br>
Published Time: 2024-03-10T14-47-99
<br>
Tags: stoprussia, вторгнення рф, конгресмени сша, Офіс Генерального прокурора, Світ підтримує Україну, сенатори США
<br>
Images: <a href="https://armyinform.com.ua/wp-content/uploads/2024/03/gipmvzzw8aajhai.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1368" sizes="(max-width: 2048px) 100vw, 2048px" src="../ORI/ArmyInform/Images/2024-03-10T14-47-99/000000.jpg" srcset="../ORI/ArmyInform/Images/2024-03-10T14-47-99/000000.jpg" width="2048"/> </figure><!-- .post-thumbnail -->
<p><strong> Генеральний прокурор України Андрій Костін під час поїздки до Вашингтона обговорив із конгресменами США Томом Кіном, Майклом Макколом, Майком Тернером і сенатором Шелдоном Вайтгаусом кроки, для притягнення рф до відповідальності за міжнародні злочини. </strong></p>
<p>Про це <a href="https://t.me/pgo_gov_ua/22304" rel="nofollow" target="_blank">повідомляє</a> Офіс Генерального прокурора.</p>
<p>З конгресменом Майком Тернером Андрій Костін говорив про зміцнення обороноздатності України, що сьогодні є критично важливим.</p>
<p>Водночас під час зустрічі з посадовцями США Андрій Костін зазначив, що ухвалення законопроєкту HR 815, який передбачає фінансову допомогу Україні, є життєво необхідним кроком для припинення варварства рф.</p>
<p>«Україна б’ється за свободу і демократію попри безпрецедентну жорстокість з боку ворога, який вже скоїв <strong>понад 123 000 воєнних злочинів</strong>. Кожен день зволікання коштує людських життів. Ми не повинні допустити, щоб безкарність і право сили стали основою світового порядку 21-го століття», — зазначив Андрій Костін під час зустрічі з конгресменом Томом Кіном.</p>
<p>Під час зустрічі з сенатором Шелдоном Вайтхаузом представники України говорили про розбудову мережі всеосяжної відповідальності за міжнародні злочини росії.</p>
<p>«Андрій Костін зауважив, що розробка законопроєкту REPO (Про відновлення економічного процвітання та можливостей для українців) — це рішучий крок на шляху до того, щоб змусити рф заплатити за скоєні злочини та забезпечити відновлення України», — зазначили в Генпрокуратурі.</p>
<p>Як повідомляла <a href="https://armyinform.com.ua/2024/03/09/genprokurory-ukrayiny-ta-ssha-obgovoryly-spivpraczyu-u-rozsliduvanni-voyennyh-zlochyniv-rf/">АрміяInform</a>, генпрокурори України та США обговорили співпрацю у розслідуванні воєнних злочинів рф.</p>
</div>

<p>Source: <a href="https://armyinform.com.ua/2024/03/10/genprokuror-na-zustrichi-z-kongresmenom-ssha-ogovoryv-zmicznennya-oboronozdatnosti-ukrayiny/">https://armyinform.com.ua/2024/03/10/genprokuror-na-zustrichi-z-kongresmenom-ssha-ogovoryv-zmicznennya-oboronozdatnosti-ukrayiny/</a></p>
</body></html>