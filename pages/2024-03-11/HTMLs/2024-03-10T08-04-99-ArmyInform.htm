<html><body>
<h1>Ракетний удар по Дніпропетровщині: рф поцілила по підприємству, є поранений</h1>
<hr/>
Author: Army Inform
<br>
Categories: Новини
<br>
Description: Про це повідомляє керівник Дніпропетровської ОВА Сергій Лисак.    «Агресор поцілив по...
<br>
Published Time: 2024-03-10T08-04-99
<br>
Tags: stoprussia, агресія рф, вторгнення рф, Дніпропетровщина, Харківський трибунал
<br>
Images: <a href="https://armyinform.com.ua/wp-content/uploads/2024/03/64a8f37d0fbee199458927.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="713" src="../ORI/ArmyInform/Images/2024-03-10T08-04-99/000000.jpg" srcset="../ORI/ArmyInform/Images/2024-03-10T08-04-99/000000.jpg" width="1070"/> </figure><!-- .post-thumbnail -->
<p><strong> російські війська поцілили ракетою по підприємству на Дніпропетровщині, постраждав 58-річний чоловік. Водночас ворог скерували й дрон-камікадзе по Нікопольщині. Минулося без жертв. </strong></p>
<p>Про це <a href="https://t.me/dnipropetrovskaODA/11202" rel="nofollow" target="_blank">повідомляє</a> керівник Дніпропетровської ОВА Сергій Лисак.</p>
<p>«Агресор поцілив по підприємству у Новомосковському районі. Постраждав 58-річний чоловік. Йому надали необхідну медичну допомогу, лікуватиметься вдома», — повідомив він.</p>
<p>Сергій Лисак наголосив, що через «приліт» виникла пожежа. Вогонь рятувальники вже приборкали.</p>
<p>«По Нікопольщині російські війська тричі вгатили з важкої артилерії. Скерували й дрон-камікадзе. Гучно було у районному центрі і Марганецькій громаді. Там минулося без загиблих та поранених», — додав він.</p>
<p>Як зазначив керівник Дніпропетровської ОВА, зафіксовано пошкодження інфраструктурного обʼєкта. Там сталося загоряння, однак полумʼя вдалося оперативно загасити.</p>
<p>На решті території Дніпропетровщини було без обстрілів.</p>
<p>Як повідомляла <a href="https://armyinform.com.ua/2024/03/09/okupanty-14-raziv-za-den-obstrilyaly-dnipropetrovshhynu-poshkodzheni-budivli-ta-infrastruktura/">АрміяInform</a>, минулої доби окупанти 14 разів обстріляли Дніпропетровщину, пошкоджені будівлі та інфраструктура.</p>
</div>

<p>Source: <a href="https://armyinform.com.ua/2024/03/10/raketnyj-udar-po-dnipropetrovshhyni-rf-poczilyla-po-pidpryyemstvu-ye-poranenyj/">https://armyinform.com.ua/2024/03/10/raketnyj-udar-po-dnipropetrovshhyni-rf-poczilyla-po-pidpryyemstvu-ye-poranenyj/</a></p>
</body></html>