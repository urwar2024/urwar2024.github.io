<html><body>
<div class='article'>
<div class='title'><h1>22 ворожих дрони збили минулої доби на півдні України</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це розповіла речниця Сил оборони півдня України полковник Наталія Гуменюк під час...'/>
<meta property='published_time' content='2024-03-24T09:55:00+08:00'/>
<meta property='tags' content='stoprussia, агресія рф, вторгнення рф, Сили оборони півдня'/>
<meta property='images' content='https://armyinform.com.ua/wp-content/uploads/2024/01/snymok-эkrana-523_cr.jpg'/>
Author: Army Inform
<br>
Categories: Новини
<br>
Description: Про це розповіла речниця Сил оборони півдня України полковник Наталія Гуменюк під час...
<br>
Published Time: 2024-03-24T09:55:00+08:00
<br>
Tags: stoprussia, агресія рф, вторгнення рф, Сили оборони півдня
<br>
Images: <a href="https://armyinform.com.ua/wp-content/uploads/2024/01/snymok-эkrana-523_cr.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="542" src="../../ORI/ArmyInform/Images/2024-03-24T09-55-00-08-00/000000.jpg" srcset="../../ORI/ArmyInform/Images/2024-03-24T09-55-00-08-00/000000.jpg" width="1112"/> </figure><!-- .post-thumbnail -->
<p><strong> російські БПЛА заходили двома потужними хвилями з акваторії Чорного моря. Головний удар російські окупанти скерували на портову інфраструктуру Подунав’я та об’єкти енергетики Дніпропетровщині.  </strong></p>
<p>Про це розповіла речниця Сил оборони півдня України полковник Наталія Гуменюк під час прямого ефіру в телемарафоні «Єдині новини».</p>
<p>— З початку ночі протягом двох годин велась бойова робота по дронах, які маневрували з акваторії Чорного моря, заходячи аж до Подунав’я, що стосується Одещини, і маневрували по Миколаївщині і Херсонщині, — розповіла вона.</p>
<p>Під час другої хвилі, яка сталась за пів години після першої, основний удар російських БПЛА прийшовся на Дніпропетровщину.</p>
<p>Усього в операційній зоні Сил оборони півдня збили 22 ворожих дрони, — <a href="https://t.me/SJTF_Odes/7497" rel="nofollow" target="_blank">повідомляють</a> Сили оборони півдня України. 15 БПЛА збили на Дніпропетровщині, по 3 — на Одещині та Миколаївщині, 1 — на Херсонщині.</p>
<p>— Акценти ворог розставив наступним чином — його цікавили промисловість південно-східних регіонів, якщо говорити про Дніпропетровщину, і припортова інфраструктура Подунав’я, — пояснила Наталія Гуменюк.</p>
<p>Також росіяни прагнули виснажити силу української протиповітряної оборони, оскільки, нагадала речниця, ППО це «не тільки техніка, а і люди».</p>
<p>— Фактично бойова робота тривала протягом всієї ночі. На жаль, є влучання в Подунав’ї в інфраструктуру, але воно некритичне, люди не постраждали, — зазначила вона.</p>
<p>Також через падіння уламків у Кривому Розі пошкоджено тепломережі і лінія електропередач, а на Нікопольщині уламки збитого безпілотника пошкодили енергообʼєкт, — зазначено у повідомленні Сил оборони півдня України.</p>
<p>Наталія Гуменюк зауважила, що маршрути ворожих безпілотників над територією України відносно сталі й українські військові їх стабільно відстежують і збивають.</p>
<p>Як <a href="https://armyinform.com.ua/2024/03/24/cherez-padinnya-ulamkiv-u-kryvomu-rozi-poshkodzheno-teplomerezhi-bez-tepla-zalyshylosya-76-tys-lyudej/">повідомляла</a> АрміяInform, через падіння уламків у Кривому Розі пошкоджено тепломережі: без тепла залишилося 76 тис. людей. Всього за ніч Повітряні сили ЗСУ <a href="https://armyinform.com.ua/2024/03/24/letily-krylati-rakety-h-101-h-555-ta-udarni-shahed-ps-zsu-unochi-znyshhyly-43-vorozhi-czili/">знищили</a> 43 повітряні цілі ворога: 18 крилатих ракет Х-101/Х-555 та 25 ударних БПЛА Shahed-136/131.</p>
</div>
</div>
<div class='source'><p>Source: <a href="https://armyinform.com.ua/2024/03/24/22-vorozhyh-drony-zbyly-mynuloyi-doby-na-pivdni-ukrayiny/">https://armyinform.com.ua/2024/03/24/22-vorozhyh-drony-zbyly-mynuloyi-doby-na-pivdni-ukrayiny/</a></p></div>
</div>
</body></html>