<html><body><h1>Генштаб: третина всіх атак ворога була на Новопавлівському напрямку</h1><hr/>Published Time: 2024-03-24T19:19:00+08:00<br>Author: Army Inform<br>Description: Про це повідомив увечері 24 березня Генеральний штаб Збройних Сил України.    Загалом,...<br>Images: <a href="https://armyinform.com.ua/wp-content/uploads/2024/03/zenitka-na-pikapi-strilyaye.jpg">000000.jpg</a><br>Categories: Новини<br>Tags: вечірнє звернення, генштаб зсу<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="608" sizes="(max-width: 1080px) 100vw, 1080px" src="../Images/2024-03-24T19-19-00-08-00/000000.jpg" srcset="../Images/2024-03-24T19-19-00-08-00/000000.jpg" width="1080"> </img></figure><!-- .post-thumbnail -->
<p><strong> Усього протягом доби було зафіксовано 52 бойових зіткнення. </strong></p>
<p>Про це <a href="https://www.facebook.com/GeneralStaff.ua/posts/pfbid0V1cLjVXWzxjgjHcaZW7ZEfHNDScjW46PLAFjh9EyWYmHRUhXpRgK38pVuzkFSaeCl" rel="nofollow" target="_blank">повідомив увечері 24 березня</a> Генеральний штаб Збройних Сил України.</p>
<p>Загалом, ворог завдав 32 ракетних та 47 авіаційних ударів, здійснив 48 обстрілів з реактивних систем залпового вогню по позиціях наших військ та населених пунктах.</p>
<p>Внаслідок російських терористичних атак, на жаль, є загиблі та поранені серед цивільного населення. Руйнувань та пошкоджень зазнали багатоповерхові та приватні будинки.</p>
<p>На Волинському та Поліському напрямках оперативна ситуація без суттєвих змін. Ознак формування наступальних угруповань ворога не виявлено.</p>
<p>На Сіверському та Слобожанському напрямках противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p>Ворог завдав авіаційних ударів в районах населених пунктів Перемога та Попівка Сумської області.</p>
<p>Артилерійських та мінометних обстрілів ворога зазнали понад 15 населених пунктів, серед них Блешня Чернігівської області; Сорокине, Бачівськ, Старикове, Волфине, Попівка Сумської області; Ветеринарне, Борисівка, Амбарне, Стрілеча Харківської області.</p>
<p>На Куп’янському напрямку ворог наступальних (штурмових) дій не вів. Під артилерійським та мінометним вогнем опинилися понад 10 населених пунктів, зокрема Синьківка, Іванівка, Берестове Харківської області.</p>
<p>На Лиманському напрямку наші воїни відбили 5 атак противника в районі населеного пункту Білогорівка Луганської області, де ворог, за підтримки авіації, намагався прорвати оборону наших військ.</p>
<p>Противник завдав авіаційних ударів в районах Серебрянського лісництва Луганської області та Озерного Донецької області.</p>
<p>Від артилерійських та мінометних обстрілів постраждали понад 10 населених пунктів, серед них Макіївка, Білогорівка Луганської області та Терни, Серебрянка, Спірне, Донецької області.</p>
<p>На Бахмутському напрямку наші воїни відбили 5 атак ворога в районах населених пунктів Богданівка, Кліщіївка, Андріївка Донецької області. Противник завдав авіаційного удару в районі населеного пункту Залізне Донецької області.</p>
<p>Під артилерійським та мінометним вогнем опинилося близько 10 населених пунктів, зокрема Богданівка, Васюківка та Часів Яр Донецької області.</p>
<p>На Авдіївському напрямку наші захисники відбили 8 атак ворога в районах населених пунктів Бердичі, східніше Уманське, Первомайське Донецької області.</p>
<p>Противник завдав авіаційних ударів в районах населених пунктів Очеретине та Новокалинове Донецької області. Артилерійських та мінометних обстрілів зазнали близько 20 населених пунктів, серед них Олександропіль, Керамік, Новобахмутівка, Семенівка Донецької області.</p>
<p>На Новопавлівському напрямку Сили оборони продовжують стримувати ворога в районах населених пунктів Красногорівка, Георгіївка, Новомихайлівка та Урожайне, де ворог, за підтримки авіації, 17 разів намагався прорвати оборону наших військ.</p>
<p>Під артилерійським та мінометним вогнем окупантів опинились близько 10 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p>На Оріхівському напрямку ворог 2 рази, за підтримки авіації, атакував позиції наших захисників в районі Роботиного Запорізької області.</p>
<p>Також завдав авіаційних ударів в районах населених пунктів Макарівка, Старомайорське Донецької області; Малинівка Запорізької області. Артилерійських та мінометних обстрілів зазнали близько 10 населених пунктів, серед них Полтавка, Рівнопіль, Чарівне, Оріхів, П’ятихатки Запорізької області.</p>
<p>На Херсонському напрямку протягом доби ворог наступальних (штурмових) дій не вів. Противник здійснив обстріли з реактивних систем залпового вогню таких населених пунктів, як Козацьке, Понятівка Херсонської області.</p>
<p>Як <a href="https://armyinform.com.ua/2024/03/24/majzhe-1000-okupantiv-44-artsystemy-i-28-bbm-novi-vtraty-rosiyi-za-dobu/">повідомляла АрміяInform</a>, за минулу добу втрати ворога склали 1000 окупантів, 44 артсистеми і 28 бронемашин.</p>
<p> </p>
</div><p>Source: <a href="https://armyinform.com.ua/2024/03/24/genshtab-tretyna-vsih-atak-voroga-bula-na-novopavlivskomu-napryamku/">https://armyinform.com.ua/2024/03/24/genshtab-tretyna-vsih-atak-voroga-bula-na-novopavlivskomu-napryamku/</a></p></body></html>