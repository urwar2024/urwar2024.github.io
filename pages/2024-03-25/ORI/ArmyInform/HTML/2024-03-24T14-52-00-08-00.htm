<html><body><h1>За минулу добу на півдні ворог збільшив кількість FPV-дронів майже на 40%</h1><hr/>Published Time: 2024-03-24T14:52:00+08:00<br>Author: Army Inform<br>Description: Про це повідомляють Сили оборони півдня.    «Продовжуючи терор мирного населення...<br>Images: <a href="https://armyinform.com.ua/wp-content/uploads/2024/03/cdb6a7ef-1219-4e38-b2c9-0327e1b14621.jpg">000000.jpg</a><br>Categories: Новини<br>Tags: stoprussia, вторгнення рф, Сили оборони півдня, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="810" sizes="(max-width: 1080px) 100vw, 1080px" src="../Images/2024-03-24T14-52-00-08-00/000000.jpg" srcset="../Images/2024-03-24T14-52-00-08-00/000000.jpg" width="1080"> </img></figure><!-- .post-thumbnail -->
<p><strong> За минулу добу війська рф застосували 234 FPV-дрони у Дніпропетровській, Запорізькій та Херсонській областях, збільшивши їх кількість майже на 40%. </strong></p>
<p>Про це <a href="https://t.me/SJTF_Odes/7509" rel="nofollow" target="_blank">повідомляють</a> Сили оборони півдня.</p>
<p>«Продовжуючи терор мирного населення прифронтових регіонів Дніпропетровської, Запорізької та Херсонської областей, ворог застосував 234 FPV-дрони, збільшивши їх кількість майже на 40%, порівняно з минулою добою», — йдеться в повідомленні.</p>
<p>Водночас протягом доби ворог завдав точкових ударів крилатими і балістичними ракетами по Миколаївській області, зафіксовано влучання на відкритій території поза межами населених пунктів. Люди не постраждали.</p>
<p>Крім цього, противник застосував 13 ударних БпЛА типу «Ланцет» і скинув із дронів різних модифікацій 269 осколкових боєприпасів.</p>
<p>«Тут стійка тенденція до збільшення щонайменше на 15% щодоби. Але проти них досить вдало працює наша РЕБ», — зазначають військові.</p>
<p>Як <a href="https://armyinform.com.ua/2024/03/24/z-minometiv-tankiv-ta-artyleriyi-rosarmiya-atakuvala-12-oblastej-ukrayiny/">повідомляла</a> АрміяInform, минулої доби з мінометів, танків та артилерії росармія атакувала 12 областей України.</p>
</div><p>Source: <a href="https://armyinform.com.ua/2024/03/24/za-mynulu-dobu-na-pivdni-vorog-zbilshyv-kilkist-fpv-droniv-majzhe-na-40/">https://armyinform.com.ua/2024/03/24/za-mynulu-dobu-na-pivdni-vorog-zbilshyv-kilkist-fpv-droniv-majzhe-na-40/</a></p></body></html>