<html><body><h1>Польща підняла в повітря військову авіацію через російську ракетну атаку на Україну</h1><hr/>Published Time: 2024-03-24T07:46:00+08:00<br>Author: Army Inform<br>Description: Про це повідомляє Оперативне командування Збройних сил Польщі.    «Оперативне...<br>Images: <a href="https://armyinform.com.ua/wp-content/uploads/2024/03/gjz6ypkwiaathrw-e1711259041525.jpg">000000.jpg</a><br>Categories: Новини, Новини світу та України<br>Tags: stoprussia, агресія рф, ПС ЗС Польщі<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-24T07-46-00-08-00/000000.jpg" srcset="../Images/2024-03-24T07-46-00-08-00/000000.jpg" width="822"> </img></figure><!-- .post-thumbnail -->
<p><strong> Сьогодні, 24 березня, під час ракетної атаки російських військ на Україну Польща задіяла військову авіацію задля безпеки свого повітряного простору. </strong></p>
<p>Про це <a href="https://twitter.com/dowopersz/status/1771738523600556042?s=46" rel="nofollow" target="_blank">повідомляє</a> Оперативне командування Збройних сил Польщі.</p>
<p>«Оперативне командування Збройних сил спостерігає цієї ночі інтенсивну діяльність дальньої авіації російської федерації, пов’язану з авіаційними і ракетними ударами по об’єктах на території України», — йдеться в повідомленні.</p>
<p>У військовому відомстві зауважили, що розпочато всі необхідні процедури для забезпечення безпеки повітряного простору Польщі, ситуація постійно моніториться.</p>
<p>«Попереджаємо, що польська та союзницька авіація задіяна, що може призвести до підвищення рівня шуму, особливо у південно-східній частині країни», — попередили польські військові.</p>
<p>Нещодавно Німеччина <a href="https://armyinform.com.ua/2024/03/13/nimechchyna-pidnyala-aviacziyu-dlya-perehoplennya-rosijskogo-vijskovogo-litaka/">підняла</a> авіацію для перехоплення російського військового літака.</p>
<p>Як повідомляла <a href="https://armyinform.com.ua/2024/02/27/francziya-pidnyala-v-povitrya-vynyshhuvachi-dlya-perehoplennya-rosijskogo-vijskovogo-litaka/">АрміяInform</a>, Франція також піднімала в повітря винищувачі Mirage для перехоплення російського військового літака.</p>
</div><p>Source: <a href="https://armyinform.com.ua/2024/03/24/polshha-pidnyala-v-povitrya-vijskovu-aviacziyu-cherez-rosijsku-raketnu-ataku-na-ukrayinu/">https://armyinform.com.ua/2024/03/24/polshha-pidnyala-v-povitrya-vijskovu-aviacziyu-cherez-rosijsku-raketnu-ataku-na-ukrayinu/</a></p></body></html>