<html><body><h1>МЗС України звернулося до Заходу щодо теракту під москвою: не дозволяйте путіну обдурити вас</h1><hr/>Published Time: 2024-03-24T16:17:00+08:00<br>Author: Army Inform<br>Description: Про це Дмитро Кулеба написав у Twitter.    «путін збрехав про вибухи житлових будинків у...<br>Images: <a href="https://armyinform.com.ua/wp-content/uploads/2024/03/63c8316e6a930.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, Дмитро Кулеба<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-24T16-17-00-08-00/000000.jpeg" srcset="../Images/2024-03-24T16-17-00-08-00/000000.jpeg" width="720"> </img></figure><!-- .post-thumbnail -->
<p><strong> Глава МЗС України Дмитро Кулеба закликав Захід не дозволити путіну насадити обман про нібито зв’язок України із терактом у концертному залі «Крокус Сіті Хол». </strong></p>
<p>Про це Дмитро Кулеба <a href="https://twitter.com/DmytroKuleba/status/1771863927300792579" rel="nofollow noopener" target="_blank">написав</a> у Twitter.</p>
<p>«путін збрехав про вибухи житлових будинків у 1999 році, катастрофу підводного човна „Курськ“ у 2000 році, облогу школи в Беслані у 2004 році, вбивства Політковської у 2006 році, Магнітського у 2009 році, Нємцова у 2015 році та багатьох інших критиків, російських військових, які окупували Крим, збиття MH17 та плани вторгнення в Україну», — заявив він.</p>
<p>Це, зауважив глава МЗС, лише «кілька прикладів брехні у дуже довгому списку».</p>
<p>«путін — патологічний брехун. Зокрема і зараз, коли він відчайдушно намагається пов’язати Україну або інші західні країни з масовим розстрілом під москвою, незважаючи на те, що немає жодних доказів, які б підтверджували такі твердження», — наголосив міністр.</p>
<p>Він закликав не дозволяти путіну та його поплічникам насадити свій обман.</p>
<p>«Їхня єдина мета — мотивувати якомога більше росіян загинути в їхній безглуздій і злочинній війні проти України, а також прищепити ще більшу ненависть до інших народів, не лише до українців, але й до всього Заходу», — переконаний Дмитро Кулеба.</p>
<p>Як повідомляла <a href="https://armyinform.com.ua/2024/03/21/dmytro-kuleba-zustrivsya-z-admiralom-robom-bauerom-zaklykav-posylyuvaty-ukrayinu-letalnym-ozbroyennyam/">АрміяInform</a>, Дмитро Кулеба зустрівся з адміралом Робом Бауером та закликав посилювати Україну летальним озброєнням.</p>
</div><p>Source: <a href="https://armyinform.com.ua/2024/03/24/mzs-ukrayiny-zvernulosya-do-zahodu-shhodo-teraktu-pid-moskvoyu-ne-dozvolyajte-putinu-obduryty-vas/">https://armyinform.com.ua/2024/03/24/mzs-ukrayiny-zvernulosya-do-zahodu-shhodo-teraktu-pid-moskvoyu-ne-dozvolyajte-putinu-obduryty-vas/</a></p></body></html>