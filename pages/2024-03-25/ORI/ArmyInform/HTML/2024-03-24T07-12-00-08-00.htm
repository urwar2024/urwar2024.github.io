<html><body><h1>На Новопавлівському напрямку війська рф 34 рази намагалися прорвати українську оборону</h1><hr/>Published Time: 2024-03-24T07:12:00+08:00<br>Author: Army Inform<br>Description: Про це повідомив Генеральний штаб Збройний Сил України.      На Лиманському напрямку наші...<br>Images: <a href="https://armyinform.com.ua/wp-content/uploads/2024/03/377536414_654172330229182_5898209699984789725_n.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, ГШ ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1067" sizes="(max-width: 1600px) 100vw, 1600px" src="../Images/2024-03-24T07-12-00-08-00/000000.jpg" srcset="../Images/2024-03-24T07-12-00-08-00/000000.jpg" width="1600"> </img></figure><!-- .post-thumbnail -->
<p><strong> Протягом минулої доби відбулося 75 бойових зіткнень. Загалом, протягом минулої доби ворог завдав 14 ракетних та 106 авіаційних ударів, здійснив 99 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0frzEQERbMQr3FvjNZ44dCz1RsyBwZ5KYJa3LEnnN5qFXwrYMMPjvYqoNYk8oemcnl" rel="nofollow" target="_blank">повідомив</a> Генеральний штаб Збройний Сил України.</p>
<ul>
<li><strong>На Лиманському напрямку</strong> наші воїни відбили 8 атак противника в районах населених пунктів Білогорівка Луганської області та Терни, Ямполівка, Роздолівка, Веселе, Спірне Донецької області, де ворог, за підтримки авіації, намагався прорвати оборону наших військ.</li>
<li><strong>На Бахмутському напрямку</strong> військові відбили 15 атак ворога в районах населених пунктів Кліщіївка, Богданівка, Іванівське Донецької області.</li>
<li><strong>На Авдіївському напрямку</strong> наші захисники відбили 13 атак ворога в районах населених пунктів Бердичі, Тоненьке, Первомайське, Яснобродівка та Невельське Донецької області.</li>
<li><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Побєда, Костянтинівка та Урожайне, де ворог, за підтримки авіації, 34 рази намагався прорвати оборону наших військ.</li>
<li><strong>На Оріхівському напрямку</strong> ворог 4 рази за підтримки авіації  атакував позиції наших захисників в районі населеного пункту Роботине Запорізької області.</li>
<li><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра та протягом минулої доби здійснив 2 безуспішні атаки позицій наших військ в районі населеного пункту Кринки Херсонської області.</li>
</ul>
<p>Як повідомляла <a href="https://armyinform.com.ua/2024/03/23/genshtab-protyagom-doby-vorog-atakuvav-64-razy/?utm_source=mainnews&amp;utm_medium=article&amp;utm_campaign=traficsource">АрміяInform</a>, протягом минулої доби зафіксовано 64 бойових зіткнень.</p>
</div><p>Source: <a href="https://armyinform.com.ua/2024/03/24/na-novopavlivskomu-napryamku-vijska-rf-34-razy-namagalysya-prorvaty-ukrayinsku-oboronu/">https://armyinform.com.ua/2024/03/24/na-novopavlivskomu-napryamku-vijska-rf-34-razy-namagalysya-prorvaty-ukrayinsku-oboronu/</a></p></body></html>