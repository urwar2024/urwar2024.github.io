<html><body><h1>Через падіння уламків у Кривому Розі пошкоджено тепломережі: без тепла залишилося 76 тис. людей</h1><hr/>Published Time: 2024-03-24T08:18:00+08:00<br>Author: Army Inform<br>Description: Про це повідомляє голова Дніпропетровської ОВА Сергій Лисак.    «Через падіння уламків...<br>Images: <a href="https://armyinform.com.ua/wp-content/uploads/2024/03/bn2auzq8tetrdlxh9rsc.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Дніпропетровщина, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="387" src="../Images/2024-03-24T08-18-00-08-00/000000.jpg" srcset="../Images/2024-03-24T08-18-00-08-00/000000.jpg" width="690"> </img></figure><!-- .post-thumbnail -->
<p><strong> Сьогодні вночі, 24 березня, російські війська атакували Кривий Ріг дронами-камікадзе. Через падіння уламків пошкоджені тепломережі і лінія електропередач, відтак без тепла залишилося понад 76 тисяч людей. </strong></p>
<p>Про це <a href="https://t.me/dnipropetrovskaODA/11566" rel="nofollow" target="_blank">повідомляє</a> голова Дніпропетровської ОВА Сергій Лисак.</p>
<p>«Через падіння уламків у Кривому Розі пошкоджені тепломережі і лінія електропередач. Через перепад напруги у місті відключені декілька котелень. Без тепла залишились 6 лікарень, понад півтори сотні навчальних закладів. А ще 3 тис. будинків, де загалом мешкають 76 тис. людей», — зазначив він.</p>
<p>В одній із медустанов, за словами Сергія Лисака, були перебої з електропостачанням, його відновили.</p>
<p>«Цілив агресор з критичної інфраструктури і на Нікопольщині. Уламки збитого безпілотника пошкодили енергооб’єкт. Без світла залишилося понад три тисячі абонентів у Нікополі та понад 6,4 тисячі — в районі. Електропостачання вже відновлено», — додав глава ОВА.</p>
<p>Як повідомляла<a href="https://armyinform.com.ua/2024/03/24/vorog-za-dobu-zavdav-majzhe-450-udariv-po-zaporizkij-oblasti/"> АрміяInform</a>, ворог за добу завдав майже 450 ударів по Запорізькій області.</p>
<p> </p>
</div><p>Source: <a href="https://armyinform.com.ua/2024/03/24/cherez-padinnya-ulamkiv-u-kryvomu-rozi-poshkodzheno-teplomerezhi-bez-tepla-zalyshylosya-76-tys-lyudej/">https://armyinform.com.ua/2024/03/24/cherez-padinnya-ulamkiv-u-kryvomu-rozi-poshkodzheno-teplomerezhi-bez-tepla-zalyshylosya-76-tys-lyudej/</a></p></body></html>