<html><body><h1>Сімом загиблим воїнам з Львівщини встановили меморіальні дошки</h1><hr/>Published Time: 2024-03-24T15:54:00+08:00<br>Author: Army Inform<br>Description: Про це повідомляє Львівська обласна державна адміністрація.    У скорботному пам’ятному...<br>Images: <a href="https://armyinform.com.ua/wp-content/uploads/2024/03/1-10.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/2-8.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/3-11.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/6-7.jpg">000003.jpg</a><br>Categories: Новини<br>Tags: агресія рф, вторгнення рф, вшанування пам'яті героїв, меморіальна дошка<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-24T15-54-00-08-00/000000.jpg" srcset="../Images/2024-03-24T15-54-00-08-00/000000.jpg" width="1080"> </img></figure><!-- .post-thumbnail -->
<p><strong> Пам’ять про випускників Пониковицької школи, які загинули у російсько-українській війні, увіковічнили на фасаді шкільної будівлі у Бродівській громаді Львівської області. </strong></p>
<p>Про це <a href="https://www.facebook.com/LvivskaODA/posts/pfbid0E3PZSHPETf4PvCuMyVB8t7ZcVzYGz6ZnDoMcMgxwR6ZxS7Qk6kQEWuesD7Z4QyQrl" rel="nofollow" target="_blank">повідомляє</a> Львівська обласна державна адміністрація.</p>
<p>У скорботному пам’ятному переліку сім імен:</p>
<ul>
<li><strong>Віталій Кіт</strong> — житель села Поноковиця. У 2014 — 2015 роках виконував бойові завдання у зоні АТО. А після початку повномасштабної війни повернувся до лав Збройних Сил. Загинув воїн у віці 51 року.</li>
<li><strong>Мар’ян Мисак</strong> — родом із села Ковпин Бродівської громади. Мар‘ян був стрільцем-снайпером першого мобільного батальйону 81-ї окремої аеромобільної бригади. Загинув 4 листопада 2022 року біля села Білогорівки, що на Донеччині.</li>
<li><strong>Василь Горкуша</strong> — захисник із Бродівської громади. Василь був стрільцем-помічником гранатометника 24-ї окремої механізованої бригади імені короля Данила. Загинув 16 вересня 2022 року на Миколаївщині.</li>
<li><strong>Євген Чорній</strong> — житель села Пониковиця. Після повномасштабного вторгнення вступив до ЗСУ. Був стрільцем. Загинув 6 лютого 2023 року під час виконання бойового завдання на Сєверодонецькому напрямку. У віці 31 рік.</li>
<li><strong>Мар’ян Мищук</strong> — житель села Пониковиця. Був солдатом механізованого батальйону. Загинув 29 вересня 2023 року поблизу Бахмуту внаслідок артилерійського обстрілу. Йому було 26 років.</li>
<li><strong>Володимир Савонік</strong> — родом із села Пониковиця. Був штаб-сержантом, начальником радіостанції інженерно-технічної роти. Загинув 14 грудня 2023 року на Запорізькому напрямку.</li>
<li><strong>Микола Габа</strong> — захисник із села Пониковиця. До повномасштабного російського наступу брав участь в ООС. Опісля повернувся до лав Збройних Сил України. Був командиром взводу ударних безпілотних авіаційних комплексів 80-ї окремої десантно-штурмової бригади. Загинув 8 лютого 2024 року неподалік Бахмуту.</li>
</ul>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="555194,555195,555196" data-itemtag="dl" data-link="file" data-max-width="100%" data-ratio="1.5" data-size="large" data-width="1080"><div class="gallery galleryid-555193 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2-8.jpg" href="https://armyinform.com.ua/wp-content/uploads/2024/03/2-8.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-24T15-54-00-08-00/000001.jpg" srcset="../Images/2024-03-24T15-54-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/3-11.jpg" href="https://armyinform.com.ua/wp-content/uploads/2024/03/3-11.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-24T15-54-00-08-00/000002.jpg" srcset="../Images/2024-03-24T15-54-00-08-00/000002.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/6-7.jpg" href="https://armyinform.com.ua/wp-content/uploads/2024/03/6-7.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-24T15-54-00-08-00/000003.jpg" srcset="../Images/2024-03-24T15-54-00-08-00/000003.jpg" width="150"/></a>
</dt></dl>
</div>
</div>
<p>Раніше АрміяInform <a href="https://armyinform.com.ua/2024/03/24/v-kyyivskij-tro-pyshut-brygadni-ikony-yakyj-zadum-mytcziv/">повідомляла</a> про створення ікон для 112-ї та 241-ї бригад територіальної оборони Києва.</p>
</div><p>Source: <a href="https://armyinform.com.ua/2024/03/24/simom-zagyblym-voyinam-z-lvivshhyny-vstanovyly-memorialni-doshky/">https://armyinform.com.ua/2024/03/24/simom-zagyblym-voyinam-z-lvivshhyny-vstanovyly-memorialni-doshky/</a></p></body></html>