<html><body><h1>В Україні запрацювала Єдина ветеранська гаряча лінія</h1><hr/>Published Time: 2024-03-24T12:39:00+08:00<br>Author: Army Inform<br>Description: Про це повідомляє Міністерство з питань реінтеграції тимчасово окупованих територій...<br>Images: <a href="https://armyinform.com.ua/wp-content/uploads/2022/04/1-59.jpg">000000.jpg</a><br>Categories: Новини<br>Tags: ветерани війни, гаряча лінія, соціальний захист<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-24T12-39-00-08-00/000000.jpg" srcset="../Images/2024-03-24T12-39-00-08-00/000000.jpg" width="1200"> </img></figure><!-- .post-thumbnail -->
<p><strong> В Україні запрацювала гаряча лінія підтримки для ветеранів. Консультації з нагальних питань ветеранам і ветеранкам, членам їхніх сімей та родинам полеглих воїнів надаватимуть кваліфіковані фахівці. </strong></p>
<p>Про це <a href="https://minre.gov.ua/2024/03/23/zapraczyuvala-garyacha-liniya-pidtrymky-dlya-veteraniv/" rel="nofollow" target="_blank">повідомляє </a>Міністерство з питань реінтеграції тимчасово окупованих територій України.</p>
<p>Зателефонувати на Єдину ветеранську лінію можна з питаннями щодо:</p>
<ul>
<li> отримання психологічної підтримки, лікування та реабілітації, підтвердження факту отримання поранення;</li>
<li> соціальних пільг учасникам бойових дій та родинам загиблих, а також людям, які набули інвалідність внаслідок війни;</li>
<li> отримання грошової допомоги та компенсації;</li>
<li> житла та юридичних консультацій тощо.</li>
</ul>
<p>Сервіс запустили Мінветеранів спільно з Українським Червоним Хрестом. Впровадження телефонної Єдиної ветеранської лінії є складовою нової ветеранської політики на підтримку українських захисників і захисниць та їхніх рідних.</p>
<p>Наразі Єдина ветеранська лінія працює у тестовому режимі. Отримати консультацію можна щодня<strong> з 08:00 до 20:00</strong>, зателефонувавши за номером:<strong> 0 800 505 217</strong>.</p>
<p>Раніше <a href="https://armyinform.com.ua/2024/03/02/pilgy-dlya-ubd-u-2024-shho-peredbacheno-ta-yak-otrymaty/">АрміяInform</a> розповідала про пільги для УБД у 2024 році: що передбачено та як отримати.</p>
</div><p>Source: <a href="https://armyinform.com.ua/2024/03/24/v-ukrayini-zapraczyuvala-yedyna-veteranska-garyacha-liniya/">https://armyinform.com.ua/2024/03/24/v-ukrayini-zapraczyuvala-yedyna-veteranska-garyacha-liniya/</a></p></body></html>