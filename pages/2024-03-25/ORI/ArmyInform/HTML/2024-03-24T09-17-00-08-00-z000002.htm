<html><body><h1>У Польщі підтвердили, що російська ракета залетіла на її територію</h1><hr/>Published Time: 2024-03-24T09:17:00+08:00<br>Author: Army Inform<br>Description: Про це повідомило Оперативне командування Збройних сил Польщі.    У відомстві...<br>Images: <a href="https://armyinform.com.ua/wp-content/uploads/2024/03/gjavpddxgaelgt--e1711264508964.jpg">000000.jpg</a><br>Categories: Важливо, Новини, Новини світу та України<br>Tags: агресія рф, вторгнення рф, ПС ЗС Польщі<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="275" src="../Images/2024-03-24T09-17-00-08-00-z000002/000000.jpg" srcset="../Images/2024-03-24T09-17-00-08-00-z000002/000000.jpg" width="460"> </img></figure><!-- .post-thumbnail -->
<p><strong> Під ранок 24 березня під час повітряної атаки на Україну одна російська крилата ракета залетіла на територію Польщі і перебувала у небі над країною 39 секунд. </strong></p>
<p>Про це <a href="https://twitter.com/DowOperSZ?ref_src=twsrc%5Etfw%7Ctwcamp%5Etweetembed%7Ctwterm%5E1771768651839885623%7Ctwgr%5Eeebe5d650604d5c4e976e69fad0e4a9494af92ef%7Ctwcon%5Es1_&amp;ref_url=https://suspilne.media/712622-rosijska-krilata-raketa-zaletila-na-teritoriu-polsi/" rel="noreferrer noopener" target="_blank">повідомило</a> Оперативне командування Збройних сил Польщі.</p>
<p>У відомстві стверджують, що ціллю ударів були населені пункти, розташовані на заході України.</p>
<p>«Об’єкт влетів у польський простір на висоті села Осердов (Люблінське воєводство) і перебував там протягом 39 секунд. Протягом усього польоту його спостерігали військові радіолокаційні системи», — йдеться у повідомленні.</p>
<p>У командуванні додали, що вночі були активовані всі необхідні процедури для забезпечення безпеки польського повітряного простору. Було піднято в повітря, зокрема, польську авіацію та авіацію союзників.</p>
<p>«Військо Польське безперервно стежить за ситуацією на українській території і перебуває в постійній бойовій готовності, щоб забезпечити безпеку польського повітряного простору», — заявили у Командуванні ЗС Польщі.</p>
<p>Як повідомляла <a href="https://armyinform.com.ua/2024/03/24/polshha-pidnyala-v-povitrya-vijskovu-aviacziyu-cherez-rosijsku-raketnu-ataku-na-ukrayinu/">АрміяInform</a>, сьогодні, 24 березня, під час ракетної атаки російських військ на Україну Польща задіяла військову авіацію задля безпеки свого повітряного простору.</p>
</div><p>Source: <a href="https://armyinform.com.ua/2024/03/24/u-polshhi-pidtverdyly-shho-rosijska-raketa-zaletila-na-yiyi-terytoriyu/">https://armyinform.com.ua/2024/03/24/u-polshhi-pidtverdyly-shho-rosijska-raketa-zaletila-na-yiyi-terytoriyu/</a></p></body></html>