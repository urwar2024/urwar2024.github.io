<html><body><h1>У Пентагоні прокоментували «червоні лінії» для України у використанні F-16</h1><hr/>Published Time: 2024-03-20T09:14:00+08:00<br>Author: Army Inform<br>Description: Свої коментарі Патрік Райдер надав в інтерв’ю журналістці українському Радіо Свобода, яке...<br>Images: <a href="https://armyinform.com.ua/wp-content/uploads/2024/02/20211124aps0091-1920.jpg">000000.jpg</a><br>Categories: Новини<br>Tags: F-16, Пентагон, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="834" src="../Images/2024-03-20T09-14-00-08-00/000000.jpg" srcset="../Images/2024-03-20T09-14-00-08-00/000000.jpg" width="1250"> <figcaption class="wp-caption-text">
		23 en 24 november 2021, Bari Italie..Het 312 F-16 squadron van vliegbasis Volkel gaat op oefening in Bari Italie.</figcaption>
</img></figure><!-- .post-thumbnail -->
<p><strong> Речник Міністерства оборони США генерал-майор Патрік Райдер відповів на запитання щодо можливих застережень з боку західних партнерів для України щодо використання літаків F-16, які Збройні Сили України мають скоро отримати. </strong></p>
<p>Свої коментарі Патрік Райдер надав в <a href="https://www.youtube.com/watch?v=T88RnpKNN_s" rel="nofollow" target="_blank">інтерв’ю</a> журналістці українському Радіо Свобода, яке продемонстрували в телемарафоні «Єдині новини» зранку 20 березня 2024 року.</p>
<p>Так, відповідаючи на запитання, які застереження є для України щодо F-16 і чи стане кордон Росії у цьому випадку «червоною лінією», речник Пентагону заявив, що Захід бачить використання Україною цих літаків лише в межах її суверенної території.</p>
<p>За словами Патріка Райдера, отримавши F-16, Україна матиме «унікальний повітряний потенціал».</p>
<p>«Який має на меті зосередитися на захисті Україною своєї суверенної території й всередині суверенних кордонів України», — підкреслив він.</p>
<p>Речник Пентагону додав, що наразі створена для підтримки України її західними партнерами повітряна коаліція докладає всіх зусиль, аби навчити українських пілотів та техніків керування та підтримки цих літаків.</p>
<p>Також повітряна коаліція опікується питанням доставки F-16 в Україну.</p>
<p>Як повідомляла АрміяInform, 19 березня 2024 року Міністр оборони України Рустем Умєров<a href="https://armyinform.com.ua/2024/03/19/praczyuyemo-shhob-f-16-buly-v-ukrayini-yakomoga-shvydshe-rustem-umyerov/"> повідомив</a> про результати засідання Контактної групи («Рамштайн»), зазначивши, що Україна активно працює з партнерами, аби літаки F-16 були якнайшвидше в нашому небі.</p>
</div><p>Source: <a href="https://armyinform.com.ua/2024/03/20/u-pentagoni-prokomentuvaly-chervoni-liniyi-dlya-ukrayiny-u-vykorystanni-f-16/">https://armyinform.com.ua/2024/03/20/u-pentagoni-prokomentuvaly-chervoni-liniyi-dlya-ukrayiny-u-vykorystanni-f-16/</a></p></body></html>