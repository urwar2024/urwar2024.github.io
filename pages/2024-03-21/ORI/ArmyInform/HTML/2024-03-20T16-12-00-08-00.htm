<html><body><h1>Міноборони відсудило в постачальника 96,3 млн гривень</h1><hr/>Published Time: 2024-03-20T16:12:00+08:00<br>Author: Army Inform<br>Description: Про це повідомила 20 березня Спеціалізована прокуратура Центрального регіону.    За...<br>Images: <a href="https://armyinform.com.ua/wp-content/uploads/2024/03/speczprokuratura_pozov.jpg">000000.jpg</a><br>Categories: Новини<br>Tags: Міністерство оборони України, постачання для ЗСУ, спецпрокуратура<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="862" src="../Images/2024-03-20T16-12-00-08-00/000000.jpg" srcset="../Images/2024-03-20T16-12-00-08-00/000000.jpg" width="1280"> </img></figure><!-- .post-thumbnail -->
<p><strong> Рішенням Господарського суду міста Києва задоволено позов Міністерства оборони України зі стягнення 96,3 млн грн. </strong></p>
<p>Про це <a href="https://t.me/spcru/737" rel="nofollow" target="_blank">повідомила 20 березня</a> Спеціалізована прокуратура Центрального регіону.</p>
<p>За даними відомства, наприкінці грудня 2020 року між Міноборони та одним з держпідприємств  було укладено контракт на закупівлю послуг з ремонту техніки спеціального призначення.</p>
<p>Однак, всупереч умовам укладеного контракту, держпідприємство не виконало своїх зобов’язань щодо своєчасного ремонту техніки спеціального призначення.</p>
<p>Внаслідок чого оборонне відомство позбавлене можливості експлуатації цієї техніки в умовах ведення активної фази воєнних дій.</p>
<p>Спецпрокуратура Центрального регіону подала позов до суду з вимогою стягнути з підприємства передплату за державним контрактом та штрафні санкції за неналежне його виконання.</p>
<p>За рішенням суду підприємство-боржник зобов’язане сплатити на користь оборонного відомства кошти на загальну суму 96,3 млн грн.</p>
<p>Як <a href="https://armyinform.com.ua/2024/03/01/u-minoborony-rozpovily-yak-vyrishuyut-problemy-v-oboronnyh-zakupivlyah/">повідомляла АрміяInform</a>, у Міноборони розповіли, як вирішують проблеми щодо оборонних закупівель.</p>
</div><p>Source: <a href="https://armyinform.com.ua/2024/03/20/minoborony-vidsudylo-u-postachalnyka-963-mln-gryven/">https://armyinform.com.ua/2024/03/20/minoborony-vidsudylo-u-postachalnyka-963-mln-gryven/</a></p></body></html>