<html><body><h1>На Буковині зупинили туристів, які за 5,5 тисяч євро намагались дійти до Румунії</h1><hr/>Published Time: 2024-03-20T14:57:00+08:00<br>Author: Army Inform<br>Description: Про це інформує Державна прикордонна служба України.  За наявною інформацією, оперативні...<br>Images: <a href="https://armyinform.com.ua/wp-content/uploads/2024/03/news_20240320_140028_1710936028.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, ДПСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1200" sizes="(max-width: 1600px) 100vw, 1600px" src="../Images/2024-03-20T14-57-00-08-00/000000.jpeg" srcset="../Images/2024-03-20T14-57-00-08-00/000000.jpeg" width="1600"> </img></figure><!-- .post-thumbnail -->
<p><strong> На Буковині затримано трьох порушників та провідника, який намагався їх переправити до сусідньої країни поза пунктами пропуску. </strong></p>
<p class="">Про це <a href="https://dpsu.gov.ua/ua/news/pishki-do-rumunii-za-5500-vro/" rel="nofollow" target="_blank">інформує</a> Державна прикордонна служба України.</p>
<p class="">За наявною інформацією, оперативні співробітники Чернівецького прикордонного загону здобули інформацію про підготовку до незаконного перетинання державного кордону України з Румунією на ділянці відділу «Красноїльськ».</p>
<p class="">«Житель Чернівецької та двоє жителів Івано-Франківської областей домовились із місцевим жителем про те, що він потайки проведе їх до сусідньої країни. За це кожен заплатив по 5500 євро», — зазначили у відомстві.</p>
<p class="">Однак похід «туристичної» групи зупинили прикордонники неподалік лінії державного кордону. На затриманих складено протоколи про адміністративне правопорушення.</p>
<p class="">Стосовно організатора незаконного переходу через кордон до правоохоронних органів направлено повідомлення про виявлення ознак кримінального правопорушення, передбаченого частиною 3 статті 332 Кримінального кодексу України. Відомості внесені до ЄРДР.</p>
<p>Нагадаємо, на Закарпатті за 800 метрів до кордону <a href="https://armyinform.com.ua/2024/03/20/na-zakarpatti-za-800-metriv-do-kordonu-zatrymaly-taksysta-perepravnyka-razom-z-uhylyantom/">затримали таксиста-переправника</a> разом з ухилянтом.</p>
<p>Як повідомляла АрміяInform, на Тернопільщині службовець ТЦК <a href="https://armyinform.com.ua/2024/03/20/na-ternopilshhyni-sluzhbovecz-tczk-vymagav-dveri-za-anulyuvannya-povistky/">вимагав</a> двері за анулювання повістки.</p>
</div><p>Source: <a href="https://armyinform.com.ua/2024/03/20/na-bukovyni-rozvernuly-turystiv-yaki-za-55-tysyach-yevro-namagalys-dojty-do-rumuniyi/">https://armyinform.com.ua/2024/03/20/na-bukovyni-rozvernuly-turystiv-yaki-za-55-tysyach-yevro-namagalys-dojty-do-rumuniyi/</a></p></body></html>