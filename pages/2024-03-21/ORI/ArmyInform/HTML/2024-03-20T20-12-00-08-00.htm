<html><body><h1>Дмитро Лубінець розповів, скільки людей в Україні вважається безвісти зниклими за особливих обставин</h1><hr/>Published Time: 2024-03-20T20:12:00+08:00<br>Author: Army Inform<br>Description: Про це повідомили в Офісі Уповноваженого Верховної Ради з прав людини Дмитра Лубінця.   ...<br>Images: <a href="https://armyinform.com.ua/wp-content/uploads/2024/01/1-31.jpg">000000.jpg</a><br>Categories: Новини<br>Tags: агресія рф, безвісти зниклі, війна, Дмитро Лубінець<br><div class="single-content">
<figure class="post-thumbnail">
<img alt="Дмитро Лубінець" class="attachment-post-thumbnail size-post-thumbnail wp-post-image" height="853" src="../Images/2024-03-20T20-12-00-08-00/000000.jpg" srcset="../Images/2024-03-20T20-12-00-08-00/000000.jpg" width="1280"> <figcaption class="wp-caption-text">
		Дмитро Лубінець. Джерело фото: t.me/dmytro_lubinetzs</figcaption>
</img></figure><!-- .post-thumbnail -->
<p><strong> В Україні майже 30 тисяч осіб вважаються зниклими безвісти за особливих обставин і незаконно позбавленими особистої свободи через збройну агресію рф. </strong></p>
<p>Про це <a href="https://telegra.ph/Z-us%D1%96h-civ%D1%96lnih-gromadyan-yakih-nezakonno-zatrimala-j-zasudila-RF-verif%D1%96kovano-blizko-1-600-os%D1%96b-03-20" rel="nofollow" target="_blank">повідомили</a> в Офісі Уповноваженого Верховної Ради з прав людини Дмитра Лубінця.</p>
<p>За його словами, у середу, 20 березня, відбулась зустріч уповноваженого з прав людини в системі органів сектору безпеки і оборони Олександр Кононенко з  представниками Московського Механізму ОБСЄ.</p>
<p class="quoteContent">Представник Уповноваженого зазначив, що наразі майже 30 тисяч осіб вважаються зниклими безвісти за особливих обставин та незаконно позбавленими особистої свободи внаслідок збройної агресії РФ проти України відповідно до Єдиного реєстру осіб, зниклих безвісти за особливих обставин. У цифру включені три категорії: діти, цивільні та військовополонені.</p>
<p>Зазначається, що наразі цей реєстр перебуває в стані наповнення, тому відповідні дані можуть бути значно більшими.</p>
<p>Олександр Кононенко зазначив, що з усіх цивільних громадян, яких незаконно затримала і засудила рф було верифіковано близько 1 600 осіб.</p>
<p>За його словами, серед незаконно затриманих рф осіб є хворі та вразливі групи населення, а також три співробітники ОБСЄ.</p>
<p class="quoteContent">«Секретаріат Уповноваженого працює, щоб захисти права цивільних осіб, яких незаконно затримала і засудила рф . Украй необхідно, щоб ця кричуща проблема звучала на міжнародному рівні», — наголошують в Офісі омбудсмана.</p>
<p> </p>
</div><p>Source: <a href="https://armyinform.com.ua/2024/03/20/dmytro-lubinecz-rozpoviv-skilky-lyudej-v-ukrayini-vvazhayetsya-bezvisty-znyklymy-za-osoblyvyh-obstavyn/">https://armyinform.com.ua/2024/03/20/dmytro-lubinecz-rozpoviv-skilky-lyudej-v-ukrayini-vvazhayetsya-bezvisty-znyklymy-za-osoblyvyh-obstavyn/</a></p></body></html>