<html><body><h1>Денис Шмигаль у Брюсселі зустрівся з Жозепом Боррелем: обговорили військову допомогу та вступ до ЄС</h1><hr/>Published Time: 2024-03-20T13:12:00+08:00<br>Author: Army Inform<br>Description: Про це повідомляє Урядовий портал.    «Зокрема, були порушені такі питання, як...<br>Images: <a href="https://armyinform.com.ua/wp-content/uploads/2024/03/thumb_214949_820_360_0_0_auto.png">000000.png</a><br>Categories: Новини<br>Tags: агресія рф, Денис Шмигаль, Жозеп Боррель<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="586" src="../Images/2024-03-20T13-12-00-08-00/000000.png" srcset="../Images/2024-03-20T13-12-00-08-00/000000.png" width="820"> </img></figure><!-- .post-thumbnail -->
<p><strong> У Брюсселі відбулася зустріч прем’єр-міністра України Дениса Шмигаля з Високим представником Європейського Союзу Жозепом Боррелем. Напередодні засідання Ради асоціації Україна — ЄС сторони обговорили ключові пріоритети України. </strong></p>
<p>Про це <a href="https://www.kmu.gov.ua/news/denys-shmyhal-zustrivsia-z-vysokym-predstavnykom-ievropeiskoho-soiuzu-zhozepom-borrelem" rel="nofollow" target="_blank">повідомляє</a> Урядовий портал.</p>
<p>«Зокрема, були порушені такі питання, як використання заморожених російських активів для потреб України, підтримка Формули миру та підготовка до проведення Глобального саміту миру, ухвалення переговорної рамки та початок переговорів про вступ України до ЄС», — йдеться в повідомленні.</p>
<p>Також на зустрічі йшла мова про подальшу військову допомогу, зокрема в межах Європейського фонду миру (EPF) та Європейської оборонно-промислової стратегії ЄС.</p>
<p>Денис Шмигаль подякував ЄС за додаткові 5 млрд євро на військову підтримку України. Наприкінці Прем’єр-міністр висловив сподівання на плідні засідання Ради асоціації.</p>
<p>Як повідомляла АрміяInform, 21-22 березня в Брюсселі <a href="https://armyinform.com.ua/2024/03/20/lidery-yes-na-samiti-u-bryusseli-obgovoryat-finansovu-ta-vijskovu-pidtrymku-ukrayiny/">відбудеться</a> саміт ЄС. Лідери країн обговорять «подальшу підтримку України та її народу у відповідь на військову агресію росії».</p>
</div><p>Source: <a href="https://armyinform.com.ua/2024/03/20/denys-shmygal-u-bryusseli-zustrivsya-z-zhozepom-borrelem-obgovoryly-vijskovu-dopomogu-ta-vstup-do-yes/">https://armyinform.com.ua/2024/03/20/denys-shmygal-u-bryusseli-zustrivsya-z-zhozepom-borrelem-obgovoryly-vijskovu-dopomogu-ta-vstup-do-yes/</a></p></body></html>