<html><body><h1>На Закарпатті за 800 метрів до кордону затримали таксиста-переправника разом з ухилянтом</h1><hr/>Published Time: 2024-03-20T13:31:00+08:00<br>Author: Army Inform<br>Description: Про це інформує Державна прикордонна служба України.    Як зазначили у відомстві,...<br>Images: <a href="https://armyinform.com.ua/wp-content/uploads/2024/03/news_20240320_120417_17109290573.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/news_20240320_120412_17109290521.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/news_20240320_120414_17109290542-e1710934209930.jpg">000002.jpg</a><br>Categories: Новини<br>Tags: stoprussia, агресія рф, війна, ДПСУ, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1536" sizes="(max-width: 2048px) 100vw, 2048px" src="../Images/2024-03-20T13-31-00-08-00/000000.jpg" srcset="../Images/2024-03-20T13-31-00-08-00/000000.jpg" width="2048"> </img></figure><!-- .post-thumbnail -->
<p><strong> Співробітники оперативно-розшукового підрозділу Чопського загону ліквідували стійкий канал незаконного переправлення осіб призовного віку через українсько-словацький кордон. </strong></p>
<p>Про це <a href="https://dpsu.gov.ua/ua/news/na-zakarpatti-zatrimali-taksista-perepravnika/" rel="nofollow" target="_blank">інформує</a> Державна прикордонна служба України.</p>
<p>Як зазначили у відомстві, місцевий таксист шукав вихідців зі східних та південних регіонів України і за грошову винагороду організовував їхній незаконний перетин держрубежу в межах Ужгородського району.</p>
<p>Зокрема, на початку березня цього року переправник сконтактувався в місті Ужгород з жителем Одеської області та запропонував за 2500 доларів США довезти його у прикордоння та вказати подальший маршрут руху. Він взяв з «клієнта» аванс за оборудку у розмірі 1500 доларів та домовився з ним про дату і час зустрічі.</p>
<p>«У визначений день чоловіки разом доїхали на таксі до місця, звідки одесит мав рухатися далі пішки. Переправника та його „клієнта“ зупинили за 800 метрів від кордону у районі населеного пункту Паладь Комарівці під час передачі другої частини коштів у розмірі 38600 гривень», — йдеться в повідомленні.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="553431,553430" data-itemtag="dl" data-link="file" data-max-width="100%" data-ratio="1.3333333333333" data-size="large" data-width="1280"><div class="gallery galleryid-553428 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240320_120412_17109290521.jpg" href="https://armyinform.com.ua/wp-content/uploads/2024/03/news_20240320_120412_17109290521.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-20T13-31-00-08-00/000001.jpg" srcset="../Images/2024-03-20T13-31-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240320_120414_17109290542-e1710934209930.jpg" href="https://armyinform.com.ua/wp-content/uploads/2024/03/news_20240320_120414_17109290542-e1710934209930.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-20T13-31-00-08-00/000002.jpg" srcset="../Images/2024-03-20T13-31-00-08-00/000002.jpg" width="150"/></a>
</dt></dl>
</div>
</div>
<p>У Держприкордонслужбі розповіли, що організатора незаконної схеми затримали в порядку ст.208 КПК України. Йому винесено підозру у вчиненні кримінального правопорушення, передбаченого ч.3 ст.332 ККУ «Незаконне переправлення осіб через державний кордон України» та обрано запобіжний захід у вигляді тримання під вартою терміном 60 діб з правом внесення застави в розмірі 151 400 гривень.</p>
<p>Заходи з документування та ліквідації каналу проводили співробітники Нацполіції та СБУ, за процесуального керівництва Закарпатської спеціалізованої прокуратури у сфері оборони Західного регіону.</p>
<p>Наразі тривають слідчі дії.</p>
<p>Як повідомляла АрміяInform, на Тернопільщині службовець ТЦК <a href="https://armyinform.com.ua/2024/03/20/na-ternopilshhyni-sluzhbovecz-tczk-vymagav-dveri-za-anulyuvannya-povistky/">вимагав</a> двері за анулювання повістки.</p>
</div><p>Source: <a href="https://armyinform.com.ua/2024/03/20/na-zakarpatti-za-800-metriv-do-kordonu-zatrymaly-taksysta-perepravnyka-razom-z-uhylyantom/">https://armyinform.com.ua/2024/03/20/na-zakarpatti-za-800-metriv-do-kordonu-zatrymaly-taksysta-perepravnyka-razom-z-uhylyantom/</a></p></body></html>