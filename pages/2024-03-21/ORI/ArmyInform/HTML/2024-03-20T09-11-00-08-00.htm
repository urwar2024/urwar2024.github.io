<html><body><h1>Відповідь на путінські «мультики»: Пентагон успішно протестував гіперзвукову ракету</h1><hr/>Published Time: 2024-03-20T09:11:00+08:00<br>Author: Army Inform<br>Description: Як йдеться в інформації, поширеній агенцією Reuters, нинішні бойові тести, які відбулися...<br>Images: <a href="https://armyinform.com.ua/wp-content/uploads/2024/03/1-17.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/2-16.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/3-14.jpeg">000002.jpeg</a><br>Categories: Новини, Озброєння та техніка<br>Tags: гіперзвукові ракети, ОВТ, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="719" sizes="(max-width: 1280px) 100vw, 1280px" src="../Images/2024-03-20T09-11-00-08-00/000000.jpeg" srcset="../Images/2024-03-20T09-11-00-08-00/000000.jpeg" width="1280"> <figcaption class="wp-caption-text">
		Візуалізація гіперзвукової ракети AGM-183 ARRW. Малюнок АрміяInform</figcaption>
</img></figure><!-- .post-thumbnail -->
<p><strong> Військово-повітряні сили США повідомили про п'ятий випробувальний запуск повноцінного прототипу гіперзвукової ракети AGM-183 ARRW «повітря-земля». </strong></p>
<p>Як йдеться в інформації, <a href="https://www.reuters.com/world/us/us-air-force-says-it-conducted-successful-hypersonic-weapon-test-2024-03-19/" rel="nofollow" target="_blank">поширеній</a> агенцією Reuters, нинішні бойові тести, які відбулися в Тихому океані, визнані успішними на тлі попередніх випробувань, що зазнали невдач, передає АрміяInform.</p>
<p>Хоча ВПС США цього разу не розголошують швидкість польоту новітньої зброї, під час попередніх випробувань ARRW, більш відома як Air-Launched Rapid Response Weapon (Авіаційна зброя швидкого реагування. — Ред.), літала зі швидкістю щонайменше в п’ять разів більшою за швидкість звуку.</p>
<figure aria-describedby="caption-attachment-553300" class="wp-caption alignnone" id="attachment_553300" style="width: 1280px"><img alt="" class="size-full wp-image-553300" height="853" loading="lazy" src="../Images/2024-03-20T09-11-00-08-00/000001.jpeg" srcset="../Images/2024-03-20T09-11-00-08-00/000001.jpeg" width="1280"><figcaption class="wp-caption-text" id="caption-attachment-553300">Візуалізація пуску гіперзвукової ракети ARRW. Малюнок US Air Force</figcaption></img></figure>
<p>У коментарі для профільного порталу Defense News представник ВПС США <a href="https://www.defensenews.com/air/2024/03/19/us-air-force-conducts-final-test-of-lockheeds-hypersonic-missile/" rel="nofollow" target="_blank">сказав</a>, що ракету запускали з американського бомбардувальника B-52H Stratofortress після зльоту з авіабази Андерсен на Гуамі.</p>
<p>Випробування проводилося на полігоні Рейгана, армійському об’єкті на Маршаллових островах.</p>
<p>Військово-повітряні сили відмовилися назвати цілі нинішніх тестів, але заявили, що вони «отримали цінну інформацію про можливості» гіперзвукової зброї виробництва компанії Lockheed Martin.</p>
<p>Ракета AGM-183A ARRW створюється у відповідь на аналогічні розробки росії та Китаю. Утім, як неодноразово <a href="https://armyinform.com.ua/2023/05/16/umovno-giperzvukova-raketa-kyndzhal-stala-chergovoyu-analogovnyetnoyu-ganboyu-rosijskoyi-oboronky/">повідомляла</a> АрміяInform, всі заяви кремлівської адміністрації про створення гіперзвукової «суперзброї» зводяться до часткової модернізації попередніх зразків. А представлені путіним ще у 2019 відеодемонстрації оборонних новацій так і залишилися «мультиками».</p>
<figure aria-describedby="caption-attachment-553301" class="wp-caption alignnone" id="attachment_553301" style="width: 1151px"><img alt="" class="size-full wp-image-553301" height="646" loading="lazy" sizes="(max-width: 1151px) 100vw, 1151px" src="../Images/2024-03-20T09-11-00-08-00/000002.jpeg" srcset="../Images/2024-03-20T09-11-00-08-00/000002.jpeg" width="1151"><figcaption class="wp-caption-text" id="caption-attachment-553301">Бомбардувальник B-52H Stratofortress з двома ракетами AGM-183. Фото US Air Force</figcaption></img></figure>
<p>Тим часом у Пентагоні розраховують, що першими на озброєння гіперзвукову ракету отримають стратегічні бомбардувальники B-52H Stratofortress (чотири ракети на один літак). Надалі її планують поставити на озброєння перспективних стратегічних бомбардувальників B-21 Raider.</p>
<p><em><u>Довідково:</u></em> AGM-183 ARRW — балістична ракета повітряного базування, оснащена гіперзвуковим плануючим блоком. Air-Launched Rapid Response Weapon — одна з двох основних програм ВПС США з розробки гіперзвукової зброї повітряного базування.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/cFrrw8cQNag?feature=oembed" title="AGM-183A ARRW" width="640"></iframe></p>
<p>Комп’ютерна симуляція пуску ракети AGM-183 ARRW. Відео: tripod3</p>
</div><p>Source: <a href="https://armyinform.com.ua/2024/03/20/vidpovid-na-putinski-multyky-pentagon-uspishno-protestuvav-giperzvukovu-raketu/">https://armyinform.com.ua/2024/03/20/vidpovid-na-putinski-multyky-pentagon-uspishno-protestuvav-giperzvukovu-raketu/</a></p></body></html>