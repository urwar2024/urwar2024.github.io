<html><body><h1>80 бойових зіткнень за добу: Генштаб ЗСУ повідомив про ситуацію на ключових напрямках</h1><hr/>Published Time: 2024-03-20T07:16:00+08:00<br>Author: Army Inform<br>Description: Про це повідомив Генеральний штаб ЗС України на своїй Facebook-сторінці.    На...<br>Images: <a href="https://armyinform.com.ua/wp-content/uploads/2024/03/genshtab_zvedennya.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-20T07-16-00-08-00/000000.jpg" srcset="../Images/2024-03-20T07-16-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом минулої доби на фронті відбулося 80 бойових зіткнень. Загалом ворог завдав 4 ракетних та 86 авіаційних ударів, здійснив 114 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02A4WuYSn1G1iGFqiv7KpYj56FYVmpe1hHjV1h4GzM3KbrjcAwcCJd5TdMRPRi4Efel?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p><strong>На Куп’янському напрямку</strong> ворог здійснив 10 безуспішних штурмів позицій Сил оборони в районі населеного пункту Синьківка Харківської області.</p>
<p><strong>На Лиманському напрямку</strong> наші воїни відбили 14 атак противника в районах населених пунктів Білогорівка Луганської області, Терни та Спірне Донецької області, де ворог намагався прорвати оборону наших військ.</p>
<p><strong>На Бахмутському напрямку</strong> наші захисники відбили 7 атак противника в районах населених пунктів Предтечине, Кліщіївка, Біла Гора Донецької області.</p>
<p><strong>На Авдіївському напрямку</strong> наші захисники відбили 13 атак ворога в районах населених пунктів Бердичі, Орлівка, Тоненьке, Первомайське, Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівка, Георгіївка, Новомихайлівка, Водяне, Урожайне, де ворог, за підтримки авіації, 29 разів намагався прорвати оборону наших військ.</p>
<p><strong>На Оріхівському напрямку</strong> ворог 6 разів атакував позиції наших захисників в районах населених пунктів Старомайорське Донецької області та Роботине Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби, здійснено 1 штурм позицій наших військ.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p> </p>
</div><p>Source: <a href="https://armyinform.com.ua/2024/03/20/80-bojovyh-zitknen-za-dobu-genshtab-zsu-rozpoviv-pro-sytuacziyu-na-klyuchovyh-napryamkah/">https://armyinform.com.ua/2024/03/20/80-bojovyh-zitknen-za-dobu-genshtab-zsu-rozpoviv-pro-sytuacziyu-na-klyuchovyh-napryamkah/</a></p></body></html>