<html><body><h1>Міноборони готує механізми для протидії космічній розвідці у війні проти України</h1><hr/>Published Time: 2024-03-20T17:14:00+08:00<br>Author: Army Inform<br>Description: Про це розповіла заступниця Міністра оборони України Катерина Черногоренко.  Зокрема,...<br>Images: <a href="https://armyinform.com.ua/wp-content/uploads/2023/03/08.03.23_kosmos-y-litaky-drv.jpg">000000.jpg</a><br>Categories: Важливо, Новини<br>Tags: stoprussia, агресія рф, війна, вторгнення рф, Міністерства оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="900" sizes="(max-width: 1200px) 100vw, 1200px" src="../Images/2024-03-20T17-14-00-08-00/000000.jpg" srcset="../Images/2024-03-20T17-14-00-08-00/000000.jpg" width="1200"> </img></figure><!-- .post-thumbnail -->
<p><strong> З початку широкомасштабного вторгнення зафіксовано вже понад сотню «співпадінь», коли супутник вилітав для знімків конкретної території, а за кілька днів, іноді тижнів це місце обстрілювала росія. Після цього супутник знову прямував на місце для фіксування масштабів обстрілу. </strong></p>
<p class="">Про це <a href="https://www.mil.gov.ua/news/2024/03/20/obmezhennya-rozviduvalnih-kosmichnih-mozhlivostej-kraini-agresora/" rel="nofollow" target="_blank">розповіла</a> заступниця Міністра оборони України Катерина Черногоренко.</p>
<p class="">Зокрема, такі випадки можуть бути свідченням того, що росія купує супутникові знімки об’єктів на території України через компанії-посередники.</p>
<p class="">«Майже щодня росія завдає ударів по території України. Для пошуку цілей та для перевірки результатів ударів росія використовує супутникові дані. Західні санкції діють, космічні розвідувальні спроможності росії знижуються. Наші експерти припускають, що через це ворог шукає додаткові можливості і, ймовірно, купує космічні знімки через треті компанії — зокрема, через західні», — зазначила Катерина Черногоренко.</p>
<p class="">За словами заступниці Міністра оборони, у даному контексті, одним із рішень може бути обмежити супутникову зйомку над Україною.</p>
<p class="">«Ми готові запропонувати механізм, що не вплине на розвиток ринку і стане вирішенням цієї ситуації», — додала вона.</p>
<p class="">Міністерство оборони опрацьовує міжнародні нормативно-правові механізми та запропонує конкретні кроки для протидії застосування космічної розвідки у війні проти України.</p>
<p>Як повідомляла АрміяInform, Рустем Умєров <a href="https://armyinform.com.ua/2024/03/20/rustem-umyerov-obgovoryv-z-glavoyu-pentagonu-planuvannya-oboronnyh-potreb-ukrayiny/">обговорив</a> із главою Пентагону планування оборонних потреб України.</p>
</div><p>Source: <a href="https://armyinform.com.ua/2024/03/20/minoborony-gotuye-mehanizmy-dlya-protydiyi-kosmichnij-rozvidczi-u-vijni-proty-ukrayiny/">https://armyinform.com.ua/2024/03/20/minoborony-gotuye-mehanizmy-dlya-protydiyi-kosmichnij-rozvidczi-u-vijni-proty-ukrayiny/</a></p></body></html>