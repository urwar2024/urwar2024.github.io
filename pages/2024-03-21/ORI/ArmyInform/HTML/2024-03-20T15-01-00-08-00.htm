<html><body><h1>Україна розраховує на швидкий прогрес в оборонних взаєминах з ЄС — Денис Шмигаль</h1><hr/>Published Time: 2024-03-20T15:01:00+08:00<br>Author: Army Inform<br>Description: Про це повідомляє Урядовий портал.    «Очікуємо на ефективну діяльність новоствореного...<br>Images: <a href="https://armyinform.com.ua/wp-content/uploads/2024/03/thumb_214962_820_360_0_0_auto.png">000000.png</a><br>Categories: Новини<br>Tags: війна, Денис Шмигаль, оборона<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="546" src="../Images/2024-03-20T15-01-00-08-00/000000.png" srcset="../Images/2024-03-20T15-01-00-08-00/000000.png" width="820"> </img></figure><!-- .post-thumbnail -->
<p><strong> Прем'єр-міністр України Денис Шмигаль під час пресконференції у Брюсселі наголосив, що Україна розраховує на швидкий прогрес в оборонних взаєминах. </strong></p>
<p>Про це <a href="https://www.kmu.gov.ua/news/denys-shmyhal-ukraina-rozrakhovuie-na-shvydkyi-prohres-v-oboronnykh-vzaiemynakh-z-ies" rel="nofollow" target="_blank">повідомляє</a> Урядовий портал.</p>
<p>«Очікуємо на ефективну діяльність новоствореного Фонду допомоги Україні в рамках Європейського фонду миру (EPF). Цей інструмент дозволить вже цього року посилити нашу військову підтримку на додаткові 5 млрд євро», — зазначив прем’єр-міністр.</p>
<p>За його словами, Україна зацікавлена якнайшвидше долучитися до практичної реалізації Європейської стратегії оборонних індустрій.</p>
<p>«Українська оборонна індустрія зробить Європу сильнішою, щоб відповісти на спільні безпекові виклики. Цьому також сприятиме відкриття Офісу з оборонних інновацій у Києві», — сказав Денис Шмигаль.</p>
<p>Також на пресконференції прем’єр-міністр висловив сподівання, що санкційний тиск на росію буде посилюватися.</p>
<p>Глава уряду наголосив, що в межах наступного, 14-го, пакета важливо блокувати металургійний, фінансовий, енергетичний сектори економіки рф, зокрема ядерну промисловість та підприємства росатому.</p>
<p>Як повідомляла АрміяInform, у Брюсселі <a href="https://armyinform.com.ua/2024/03/20/denys-shmygal-u-bryusseli-zustrivsya-z-zhozepom-borrelem-obgovoryly-vijskovu-dopomogu-ta-vstup-do-yes/">відбулася</a> зустріч прем’єр-міністра України Дениса Шмигаля з Високим представником Європейського Союзу Жозепом Боррелем.</p>
</div><p>Source: <a href="https://armyinform.com.ua/2024/03/20/ukrayina-rozrahovuye-na-shvydkyj-progres-v-oboronnyh-vzayemynah-z-yes-denys-shmygal/">https://armyinform.com.ua/2024/03/20/ukrayina-rozrahovuye-na-shvydkyj-progres-v-oboronnyh-vzayemynah-z-yes-denys-shmygal/</a></p></body></html>