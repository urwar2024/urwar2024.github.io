<html><body><h1>Ворог бомбив Херсонщину та Запоріжжя</h1><hr/>Published Time: 2024-03-20T14:56:00+08:00<br>Author: Army Inform<br>Description: Про це повідомили 20 березня Сили оборони півдня України.    Ворог продовжує терор...<br>Images: <a href="https://armyinform.com.ua/wp-content/uploads/2024/03/udar-po-pivdnyu.jpg">000000.jpg</a><br>Categories: Новини<br>Tags: ворожі обстріли, Сили оборони півдня<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="810" sizes="(max-width: 1080px) 100vw, 1080px" src="../Images/2024-03-20T14-56-00-08-00/000000.jpg" srcset="../Images/2024-03-20T14-56-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом бойової доби росіяни завдали авіаційного удару в район Антонівки Херсонської області та здійснили пуски керованих авіаційних бомб у районі Темирівки, Работиного та Малої Токмачки Запорізької області. </strong></p>
<p>Про це <a href="https://t.me/SJTF_Odes/7370" rel="nofollow" target="_blank">повідомили 20 березня</a> Сили оборони півдня України.</p>
<p>Ворог продовжує терор мирного населення прифронтових територій Дніпропетровської, Запорізької, Миколаївської та Херсонської областей.</p>
<p>За добу окупанти застосували 169 FPV-дронів, 13 ударних БПЛА типу «ланцет» та скинули 150 осколкових боєприпасів.</p>
<p>Внаслідок ударів ворожих БПЛА на Херсонщині поранено 2 цивільні особи, пошкоджені дошкільний навчальний заклад, житловий будинок та цивільна автівка.</p>
<p>Перебували під ворожим артилерійським вогнем акваторія Очаківської та територія Куцурубської громад на Миколаївщині. Обійшлось без постраждалих.</p>
<p>Як <a href="https://armyinform.com.ua/2024/03/20/vnaslidok-aviaudaru-po-sumshhyni-zagynula-lyudyna/">повідомляла АрміяInform</a>, внаслідок авіаудару по Сумщині загинула людина.</p>
</div><p>Source: <a href="https://armyinform.com.ua/2024/03/20/vorog-bombyv-hersonshhynu-ta-zaporizhzhya/">https://armyinform.com.ua/2024/03/20/vorog-bombyv-hersonshhynu-ta-zaporizhzhya/</a></p></body></html>