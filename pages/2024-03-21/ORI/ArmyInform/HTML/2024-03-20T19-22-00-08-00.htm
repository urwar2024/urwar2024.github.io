<html><body><h1>США запровадили санкції проти мережі, яка фінансувала виробництво ракет в Ірані</h1><hr/>Published Time: 2024-03-20T19:22:00+08:00<br>Author: Army Inform<br>Description: Про це повідомляє Міністерство фінансів США.          Зокрема, Мінфін США ввело...<br>Images: <a href="https://armyinform.com.ua/wp-content/uploads/2023/08/byelorashka-sankcziyi.jpg">000000.jpg</a><br>Categories: Новини<br>Tags: війна, економічні санкції, Іран, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-20T19-22-00-08-00/000000.jpg" srcset="../Images/2024-03-20T19-22-00-08-00/000000.jpg" width="1200"> </img></figure><!-- .post-thumbnail -->
<p><strong> Сполучені Штати Америки оголосили про нові санкції проти мережі, яка допомагала фінансувати виробництво ракет в Ірані. </strong></p>
<div class="publication-lead">
<p>Про це <a href="https://home.treasury.gov/news/press-rleases/jy2194" rel="nofollow" target="_blank">повідомляє</a> Міністерство фінансів США.</p>
</div>
<div class="publication-body">
<p>Зокрема, Мінфін США ввело обмеження проти трьох закупівельних мереж, які базуються в Ірані, Туреччині, Омані та Німеччині. Вони підтримували іранські балістичні ракетні, ядерні та оборонні програми.</p>
<p>Ці мережі закупили вуглецеве волокно, епоксидні смоли та інші товари для ракет, якими користуються Іранська організація джихаду аерокосмічних сил Корпусу вартових ісламської революції, міністерство оборони та логістики збройних сил Ірану та інші організації, проти яких уже введено санкції.</p>
<p>Заступник міністра фінансів по боротьбі з тероризмом і фінансовою розвідкою Брайан Нельсон заявив, що за допомогою складних секретних мереж закупівель Іран прагне постачати шахраям у всьому світі системи озброєнь, які розпалюють конфлікти і піддають ризику незліченні життя мирних жителів.</p>
<p>Отже, США ввели санкції проти:</p>
<ul>
<li>громадянина Ірану та Німеччини Мазіара Карімі;</li>
<li>німецьких компаній Mazixon GmbH і Mazixon Verwaltungs;</li>
<li>компанії з Оману MAA;</li>
<li>громадянина Туреччини Махмута Гока;</li>
<li>турецьких компаній Uluslararasi, Gokler, Skies Petroleum, DM Gold і Klas Kimyasal.</li>
</ul>
<p>Також під обмеження потрапили Ростам Шахмарі Годже Бікло, Пішро Мобтакер Пейванд і Мітра Інанлу, але в Мінфіні не уточнили їхнє громадянство.</p>
<p>Як повідомляла АрміяInform, США <a href="https://armyinform.com.ua/2024/03/10/ssha-vvely-sankcziyi-proty-kompanij-yaki-spryyaly-diyalnosti-pvk-vagner/">ввели</a> санкції проти компаній, які сприяли діяльності пвк «вагнер».</p>
</div>
</div><p>Source: <a href="https://armyinform.com.ua/2024/03/20/ssha-zaprovadyly-sankcziyi-proty-merezhi-yaka-finansuvala-vyrobnycztvo-raket-v-irani/">https://armyinform.com.ua/2024/03/20/ssha-zaprovadyly-sankcziyi-proty-merezhi-yaka-finansuvala-vyrobnycztvo-raket-v-irani/</a></p></body></html>