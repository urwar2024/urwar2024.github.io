<html><body><h1>Два бойовика «днр» отримали по 15 років ув’язнення</h1><hr/>Published Time: 2024-03-20T20:42:00+08:00<br>Author: Army Inform<br>Description: Також їм призначена конфіскація майна.    Про це повідомив 20 березня Офіс Генерального...<br>Images: <a href="https://armyinform.com.ua/wp-content/uploads/2024/03/gpu_bojovyky-z-dnr.jpg">000000.jpg</a><br>Categories: Новини<br>Tags: вирок суду, колаборанти, Офіс Генерального прокурора України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="862" src="../Images/2024-03-20T20-42-00-08-00/000000.jpg" srcset="../Images/2024-03-20T20-42-00-08-00/000000.jpg" width="1280"> </img></figure><!-- .post-thumbnail -->
<p><strong> Їх визнано винними у держзраді, колабораціонізмі, участі у терористичній організації та діяльності не передбачених законом збройних формувань.  </strong></p>
<p>Також їм призначена конфіскація майна.</p>
<p>Про це <a href="https://t.me/pgo_gov_ua/22541" rel="nofollow" target="_blank">повідомив 20 березня</a> Офіс Генерального прокурора.</p>
<p>За даними слідства, мешканець Донеччини у травні 2023 року добровільно перейшов на бік ворога. Він вступив до незаконного збройного формування — так званої «народної міліції днр».</p>
<p>Чоловік був зарахований до стрілецького батальйону на посаду кулеметника. Засуджений воював у населених пунктах Донецької області.</p>
<p>Інший засуджений — мешканець Донецька мобілізувався до лав незаконних збройних формувань «днр». У якості стрілка взводу охорони він був залучений до ведення бойових дій проти ЗСУ. За місяць «служби» донеччанин отримував 76 тис рублів.</p>
<p>Засуджений виконував злочинні накази командирів на різних ділянках фронту поблизу села Веселого Харківської області, а також на Донеччині — в районі міста Майорська й села Новобахмутівки Покровського району.</p>
<p>Обох чоловіків затримали військовослужбовці ЗСУ. На вироки судів вони чекали під вартою.</p>
<p>За <a href="https://armyinform.com.ua/2023/11/30/povidomleno-pro-pidozru-30-kolaborantam-iz-zaporizkoyi-oblasti-yaki-vykradaly-ta-katuvaly-lyudej/">даними АрміяInform</a>, було повідомлено про підозру 30 колаборантам із Запорізької області, які викрадали та катували людей.</p>
</div><p>Source: <a href="https://armyinform.com.ua/2024/03/20/dva-bojovyka-dnr-otrymaly-po-15-rokiv-uvyaznennya/">https://armyinform.com.ua/2024/03/20/dva-bojovyka-dnr-otrymaly-po-15-rokiv-uvyaznennya/</a></p></body></html>