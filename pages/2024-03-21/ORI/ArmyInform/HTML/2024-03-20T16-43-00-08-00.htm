<html><body><h1>На Тернопільщині затримали депутата, який вимагав «відкати» за допомогу пораненим</h1><hr/>Published Time: 2024-03-20T16:43:00+08:00<br>Author: Army Inform<br>Description: Про це повідомила 20 березня СБУ.    За даними відомства, посадовець запропонував...<br>Images: <a href="https://armyinform.com.ua/wp-content/uploads/2024/03/ternopil_zdyrnyk-deputat.jpg">000000.jpg</a><br>Categories: Новини<br>Tags: СБУ, Тернопільщина, хабар<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-20T16-43-00-08-00/000000.jpg" srcset="../Images/2024-03-20T16-43-00-08-00/000000.jpg" width="1280"> </img></figure><!-- .post-thumbnail -->
<p><strong> Голова постійної комісії з питань бюджету Тернопільської облради був викритий у вимаганні «відкатів» за виділення матеріальної допомоги для поранених воїнів ЗСУ.  </strong></p>
<p>Про це <a href="https://t.me/SBUkr/11492" rel="nofollow" target="_blank">повідомила 20 березня</a> СБУ.</p>
<p>За даними відомства, посадовець запропонував військовослужбовцю посприяти у виділенні йому матеріальної допомоги на лікування. За це, після надходження коштів на банківську картку, він повинен був віддати чиновнику половину суми.</p>
<p>Правоохоронці поетапно задокументували злочинну діяльність депутата та затримали його на гарячому під час отримання ним нової суми хабаря.</p>
<p>У межах кримінального провадження за ч. 3 ст. 368 Кримінального кодексу України (прийняття пропозиції, обіцянки або одержання неправомірної вигоди службовою особою), вирішується питання щодо повідомлення йому про підозру.</p>
<p>Вирішується питання про обрання запобіжного заходу.</p>
<p>Триває розслідування для встановлення всіх обставин злочину. Зловмиснику загрожує до 10 років тюрми.</p>
<p>Раніше <a href="https://armyinform.com.ua/2024/03/19/u-kyyevi-zatrymaly-psevdovijskovyh-yaki-shahrajstvom-otrymaly-blagodijnoyi-dopomogy-na-17-mln-grn/">АрміяInform повідомляла</a>, що в Києві затримали псевдовійськових, які шахрайством отримали благодійну допомогу на 1,7 млн грн.</p>
</div><p>Source: <a href="https://armyinform.com.ua/2024/03/20/na-ternopilshhyni-zatrymaly-deputata-yakyj-vymagav-vidkaty-za-dopomogu-poranenym/">https://armyinform.com.ua/2024/03/20/na-ternopilshhyni-zatrymaly-deputata-yakyj-vymagav-vidkaty-za-dopomogu-poranenym/</a></p></body></html>