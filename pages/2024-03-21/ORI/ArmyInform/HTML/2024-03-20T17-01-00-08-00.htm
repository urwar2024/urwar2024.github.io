<html><body><h1>Україна за час широкомасштабної війни отримала від ЄС та країн-членів понад 33 млрд євро військової допомоги</h1><hr/>Published Time: 2024-03-20T17:01:00+08:00<br>Author: Army Inform<br>Description: Про це повідомив прем'єр-міністр Денис Шмигаль під час пресрелізу за підсумками 9-го...<br>Images: <a href="https://armyinform.com.ua/wp-content/uploads/2021/05/es.jpg">000000.jpg</a><br>Categories: Новини<br>Tags: війна, військова допомога Україні, ЄС - Україна<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="686" src="../Images/2024-03-20T17-01-00-08-00/000000.jpg" srcset="../Images/2024-03-20T17-01-00-08-00/000000.jpg" width="1200"> </img></figure><!-- .post-thumbnail -->
<p><strong> За період широкомасштабної війни Україна отримала майже 98 млрд євро, включаючи 33,1 млрд євро військової допомоги від ЄС та держав-членів. </strong></p>
<p>Про це <a href="https://www.kmu.gov.ua/news/spilnyi-pres-reliz-za-pidsumkamy-9-ho-zasidannia-rady-asotsiatsii-mizh-ukrainoiu-ta-ies" rel="nofollow" target="_blank">повідомив</a> прем’єр-міністр Денис Шмигаль під час пресрелізу за підсумками 9-го засідання Ради асоціації між Україною та ЄС.</p>
<p>«Рада асоціації привітала загальну підтримку, надану ЄС та його державами-членами у розмірі майже 98 млрд євро з початку агресивної війни росії проти України, включаючи 33,1 млрд євро військової допомоги. Вона також привітала підготовку Збройних Сил України, яку проводить Місія військової допомоги ЄС», — йдеться у повідомленні.</p>
<p>Також ЄС підтвердив свою рішучість задовольнити нагальні військові та оборонні потреби України (включаючи постачання боєприпасів і ракет, зокрема з огляду на зобов’язання надати Україні один мільйон артилерійських боєприпасів).</p>
<p>«Україна привітала успішну реалізацію Місії військової допомоги ЄС на підтримку України (EUMAM), включно з новою метою здійснити підготовку ще 20 000 українських солдатів», — додав Денис Шмигаль.</p>
<p>Як повідомляла АрміяInform, Україна <a class="newsitem_title-style-bold" href="https://armyinform.com.ua/2024/03/20/ukrayina-otrymala-45-mlrd-yevro-makrofinansovoyi-dopomogy-vid-yes/" title="Читати: Україна отримала 4,5 млрд євро макрофінансової допомоги від ЄС">отримала</a> 4,5 млрд євро макрофінансової допомоги від ЄС.</p>
</div><p>Source: <a href="https://armyinform.com.ua/2024/03/20/ukrayina-za-chas-shyrokomasshtabnoyi-vijny-otrymala-vid-yes-ta-krayin-chleniv-ponad-33-mlrd-yevro-vijskovoyi-dopomogy/">https://armyinform.com.ua/2024/03/20/ukrayina-za-chas-shyrokomasshtabnoyi-vijny-otrymala-vid-yes-ta-krayin-chleniv-ponad-33-mlrd-yevro-vijskovoyi-dopomogy/</a></p></body></html>