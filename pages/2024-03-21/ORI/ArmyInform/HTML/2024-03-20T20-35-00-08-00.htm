<html><body><h1>Ветерани та члени їхніх родин отримають 178 млн грн грантів на розвиток бізнесу</h1><hr/>Published Time: 2024-03-20T20:35:00+08:00<br>Author: Army Inform<br>Description: Про це інформує Урядовий портал.    «39 ветеранів та других з їхнього подружжя визнані...<br>Images: <a href="https://armyinform.com.ua/wp-content/uploads/2023/07/5f6a2234.jpg">000000.jpg</a><br>Categories: Новини<br>Tags: війна, гранти для ветеранів, Мінветеранів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-20T20-35-00-08-00/000000.jpg" srcset="../Images/2024-03-20T20-35-00-08-00/000000.jpg" width="1200"> <figcaption class="wp-caption-text">
		Фото: Дмитро Юрченко / АрміяInform</figcaption>
</img></figure><!-- .post-thumbnail -->
<p><strong> За підсумками четвертої у 2024 році хвилі подачі заяв на гранти для ветеранів визначено 39 переможців. Вони отримають від держави 19 млн грн на старт або розвиток свого бізнесу. </strong></p>
<p>Про це <a href="https://www.kmu.gov.ua/news/hranty-veteranam-178-mln-hrn-hrantiv-vid-derzhavy-otrymaiut-veterany-ta-chleny-ikhnikh-rodyn-na-rozvytok-biznesu" rel="nofollow" target="_blank">інформує</a> Урядовий портал.</p>
<p>«39 ветеранів та других з їхнього подружжя визнані переможцями четвертої цього року хвилі ветеранського компоненту програми “Власна справа”. Держава інвестує в започаткування або масштабування їхнього бізнесу через гранти 19 млн грн. Загалом вже 407 ветеранів та членів їхніх родин отримали позитивне рішення про надання гранту на загальну суму 178 млн грн», — зазначила заступник Міністра економіки України Тетяна Бережна.</p>
<p>Серед 39 переможців четвертої цього року хвилі подачі заяв на гранти 16 учасників бойових дій, 23 члени родин ветеранів. 1 переможець отримав грант розміром до 1 млн грн, 33 — до 500 тис. грн, 5 — до 250 тис. грн.</p>
<p>Найпопулярніші сфери, в яких планують розвивати свій бізнес грантоотримувачі, — оптова і роздрібна торгівля, тимчасове розміщування й організація харчування, переробна промисловість.</p>
<p>Відповідно до умов програми, учасники бойових дій або особи з інвалідністю внаслідок війни, а також другий з їх подружжя можуть отримати такі гранти:</p>
<ul>
<li>до 250 тис. грн, до 500 тис. грн та до 1 млн грн — для ветерана за умови створення одного, двох та чотирьох робочих місць відповідно;</li>
<li>до 250 тис. грн та до 500 тис. грн — для другого з подружжя ветерана за умови створення одного та двох робочих місць відповідно.</li>
</ul>
<p>При отриманні гранту від 500 тис. грн до 1 млн грн ветеран має бути зареєстрований як ФОП не менше, ніж 3 роки. Окрім того, такий грант надається за умови співфінансування з отримувачем у співвідношенні 70/30, тобто отримувач гранту має вкласти в свою справу 30% власних коштів, 70% коштів надасть держава у вигляді гранту.</p>
<p>Заявки на отримання гранту подаються через портал Дія разом з бізнес-планом.</p>
<p>Як повідомляла АрміяInform, <a href="https://armyinform.com.ua/2024/03/06/startuvav-pryjom-zayavok-na-programu-finansuvannya-veteranskogo-biznesu/">стартував</a> прийом заявок на програму фінансування ветеранського бізнесу.</p>
</div><p>Source: <a href="https://armyinform.com.ua/2024/03/20/veterany-ta-chleny-yihnih-rodyn-otrymayut-178-mln-grn-grantiv-na-rozvytok-biznesu/">https://armyinform.com.ua/2024/03/20/veterany-ta-chleny-yihnih-rodyn-otrymayut-178-mln-grn-grantiv-na-rozvytok-biznesu/</a></p></body></html>