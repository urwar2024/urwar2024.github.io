<html><body>
<div class='article'>
<div class='title'><h1>У Харкові затримали зрадника, який коригував удари по місту, а потім «заліг на дно»</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомила 20 березня СБУ.    Найбільше його цікавили локації вогневих позицій...'/>
<meta property='published_time' content='2024-03-20T10:14:00+08:00'/>
<meta property='tags' content='державна зрада, СБУ, Харківщина'/>
<meta property='images' content='https://armyinform.com.ua/wp-content/uploads/2024/03/sbu_zradnyk-z-harkova.jpg'/>
Author: Army Inform
<br>
Categories: Новини
<br>
Description: Про це повідомила 20 березня СБУ.    Найбільше його цікавили локації вогневих позицій...
<br>
Published Time: 2024-03-20T10:14:00+08:00
<br>
Tags: державна зрада, СБУ, Харківщина
<br>
Images: <a href="https://armyinform.com.ua/wp-content/uploads/2024/03/sbu_zradnyk-z-harkova.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../../ORI/ArmyInform/Images/2024-03-20T10-14-00-08-00/000000.jpg" srcset="../../ORI/ArmyInform/Images/2024-03-20T10-14-00-08-00/000000.jpg" width="1280"/> </figure><!-- .post-thumbnail -->
<p><strong> У перші дні широкомасштабного вторгнення рф зловмисник розвідував місця базування та переміщення українських військ, які вели бої за обласний центр. </strong></p>
<p>Про це <a href="https://t.me/SBUkr/11480" rel="nofollow" target="_blank">повідомила 20 березня</a> СБУ.</p>
<p>Найбільше його цікавили локації вогневих позицій комплексів протиповітряної оборони ЗСУ.</p>
<p>Така інформація була особливо цінною для окупантів. Це дозволяло російським бомбардувальникам завдавати ударів по місту в обхід ППО.</p>
<p>Напередодні звільнення регіону фігурант «заліг на дно» — призупинив контакти з російською розвідкою та майже не виходив із власного будинку на околицях обласного центру.</p>
<p>Утім, співробітники СБУ системно йшли «по сліду» зловмисника і затримали його в помешканні, де він перераховувався.</p>
<p>За даними слідства, ворожим агентом виявився місцевий житель, який був завербований воєнною розвідкою рф ще до початку широкомасштабної агресії проти України.</p>
<p>Його близька родичка — одна з командирів російського диверсійно-розвідувального загону «Ірбіс», яка використовує позивний «Багіра».</p>
<p>Саме вона була «зв’язковою» фігуранта.</p>
<p>Отриману від свого родича інформацію «Багіра» передавала кадровому співробітнику російської розвідки для планування бойових операцій на східному фронті.</p>
<p>Наразі слідчі Служби безпеки повідомили ворожому агенту з Харківщини про підозру за ч. 1 ст. 111 Кримінального кодексу України (державна зрада).</p>
<p>Зловмисник перебуває під вартою. Йому загрожує 15 років тюрми з конфіскацією майна.</p>
<p>Як <a href="https://armyinform.com.ua/2024/03/18/zatrymaly-reczydyvistku-yaka-polyuvala-za-ukrayinskoyu-ppo/">повідомляла АрміяInform</a>, затримали рецидивістку, яка «полювала» за українською ППО.</p>
</div>
</div>
<div class='source'><p>Source: <a href="https://armyinform.com.ua/2024/03/20/u-harkovi-zatrymaly-zradnyka-yakyj-koryguvav-udary-po-mistu-a-potim-zalig-na-dno/">https://armyinform.com.ua/2024/03/20/u-harkovi-zatrymaly-zradnyka-yakyj-koryguvav-udary-po-mistu-a-potim-zalig-na-dno/</a></p></div>
</div>
</body></html>