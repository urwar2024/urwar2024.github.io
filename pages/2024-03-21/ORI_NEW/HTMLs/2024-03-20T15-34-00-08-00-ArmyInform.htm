<html><body>
<div class='article'>
<div class='title'><h1>ГУР заявило про спробу москви дискредитувати Україну на Близькому Сході</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Відповідну заяву поширило 20 березня Головне управління розвідки Міністерства оборони...'/>
<meta property='published_time' content='2024-03-20T15:34:00+08:00'/>
<meta property='tags' content='Близький Схід, ГУР'/>
<meta property='images' content='https://armyinform.com.ua/wp-content/uploads/2024/03/gur_blyzkyj-shid.jpg'/>
Author: Army Inform
<br>
Categories: Новини
<br>
Description: Відповідну заяву поширило 20 березня Головне управління розвідки Міністерства оборони...
<br>
Published Time: 2024-03-20T15:34:00+08:00
<br>
Tags: Близький Схід, ГУР
<br>
Images: <a href="https://armyinform.com.ua/wp-content/uploads/2024/03/gur_blyzkyj-shid.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../../ORI/ArmyInform/Images/2024-03-20T15-34-00-08-00/000000.jpg" srcset="../../ORI/ArmyInform/Images/2024-03-20T15-34-00-08-00/000000.jpg" width="1280"/> </figure><!-- .post-thumbnail -->
<p><strong> Держава-агресор росія активізувала дезінформаційну кампанію проти України на Близькому Сході. </strong></p>
<p>Відповідну заяву <a href="https://t.me/DIUkraine/3624" rel="nofollow" target="_blank">поширило 20 березня</a> Головне управління розвідки Міністерства оборони України.</p>
<p>За даними відомства, для досягнення вказаних цілей росія посилено використовує свою агентурну мережу, засоби пропаганди та дипломатичні представництва.</p>
<p>Так, працівники російського посольства в Єгипті отримали вказівки з кремля  провести низку зустрічей під дипломатичним прикриттям для поширення дезінформації про війну та здійснення вербувальних заходів.</p>
<p>Також у межах операції росіяни розсилають до посольств інших держав у Каїрі пропагандистські матеріали, у яких виправдовують  ведення війни проти України.</p>
<p>Йдеться, зокрема, про два папірці під назвами: «О роли Запада в конфликте на Украине» та «О ситуации вокруг Украины».</p>
<p>У вказаних матеріалах подано путінську версію історії України з моменту краху радянського союзу, а терористична агресивна росія представлена як жертва.</p>
<p>Ключова ідея, яку просуває кремль на Близькому Сході, — безальтернативність нав’язаного ним сценарію завершення війни.</p>
<p>Він включає позбавлення України військової допомоги з боку Заходу, припинення бойових дій Силами безпеки і оборони нашої держави, збереження москвою контролю над окупованими українськими територіями та інші нісенітниці на кшталт «вічного позаблокового статусу», «денацифікації» та «демілітаризації».</p>
<p>Як <a href="https://armyinform.com.ua/2024/03/13/rosiya-prodovzhuye-operacziyu-perun-iz-destabilizacziyi-sytuacziyi-v-ukrayini-ta-krayinah-zahodu-gur/">повідомляла АрміяInform</a>, росія продовжує операцію «Перун» з дестабілізації ситуації в Україні та країнах Заходу.</p>
</div>
</div>
<div class='source'><p>Source: <a href="https://armyinform.com.ua/2024/03/20/gur-zayavylo-pro-sprobu-moskvy-dyskredytuvaty-ukrayinu-na-blyzkomu-shodi/">https://armyinform.com.ua/2024/03/20/gur-zayavylo-pro-sprobu-moskvy-dyskredytuvaty-ukrayinu-na-blyzkomu-shodi/</a></p></div>
</div>
</body></html>