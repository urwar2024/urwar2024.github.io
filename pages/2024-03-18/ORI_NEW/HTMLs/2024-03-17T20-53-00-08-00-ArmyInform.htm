<html><body>
<div class='article'>
<div class='title'><h1>Глава держави відзначив лідерство Франції в підтримці України</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Офіс Президента України.    «Я хочу сьогодні відзначити французьке...'/>
<meta property='published_time' content='2024-03-17T20:53:00+08:00'/>
<meta property='tags' content='stoprussia, Володимир Зеленський, вторгнення рф, Президент України, Україна, Франція'/>
<meta property='images' content='https://armyinform.com.ua/wp-content/uploads/2024/03/72743-1_large.jpg'/>
Author: Army Inform
<br>
Categories: Новини
<br>
Description: Про це інформує Офіс Президента України.    «Я хочу сьогодні відзначити французьке...
<br>
Published Time: 2024-03-17T20:53:00+08:00
<br>
Tags: stoprussia, Володимир Зеленський, вторгнення рф, Президент України, Україна, Франція
<br>
Images: <a href="https://armyinform.com.ua/wp-content/uploads/2024/03/72743-1_large.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="425" src="../../ORI/ArmyInform/Images/2024-03-17T20-53-00-08-00/000000.jpg" srcset="../../ORI/ArmyInform/Images/2024-03-17T20-53-00-08-00/000000.jpg" width="640"/> </figure><!-- .post-thumbnail -->
<p><strong> Президент Володимир Зеленський відзначив лідерство Франції в питанні підтримки України та подякував партнерам за нові пакети підтримки. </strong></p>
<p>Про це <a href="https://www.president.gov.ua/news/same-zaraz-i-same-ukrayinskim-zahistom-u-cij-vijni-virishuye-89729" rel="nofollow" target="_blank">інформує</a> Офіс Президента України.</p>
<p>«Я хочу сьогодні відзначити французьке лідерство в Європі. Ми цінуємо, як президент Макрон напрацьовує стратегічну перспективу для Європи. Перспективу реальної, тривалої безпеки, яка можлива тільки завдяки путінському програшу в цій війні», — заявив Володимир Зеленський.</p>
<p>Він також згадав країни, які за цей тиждень допомогли, надали нам нові пакети підтримки, ухвалили нові рішення заради України.</p>
<p>«Сполучені Штати, дякую за пакет допомоги. Дуже важливо, щоб була відновлена стабільність у підтримці нашого захисту. Зараз і саме нашим українським захистом у цій війні вирішується, чи вдасться Путіну розширити зону руїн у Європі та світі. Зупинити його зараз найвигідніше для всіх», — зазначив глава держави.</p>
<p>«Данія, дякую за черговий, уже 16-й пакет оборонної допомоги, за артилерію, якої ми потребуємо. Німеччина, дякую за щотижневі кроки для підтримки нашої країни та людей. Дякую всім державам, які долучилися до чеської ініціативи із закупівлі снарядів для України. Окремо я хочу відзначити Грецію за розуміння загроз усім у Європі», — наголосив він.</p>
<p>Глава Української держави подякував Канаді «за приєднання до нашої коаліції дронів і цю зброю, яка довела свою надзвичайну ефективність».</p>
<p>«І в таких складних умовах війни недальнобійність нашої армії — це очевидна недалекоглядність деяких партнерів», — резюмував Володимир Зеленський.</p>
<p>Як повідомляла <a href="https://armyinform.com.ua/2024/03/17/volodymyr-zelenskyj-vidznachyv-bojovi-pidrozdily-yaki-najkrashhe-proyavyly-sebe-na-poli-boyu/">АрміяInform</a>, Президента України Володимир Зеленський у щоденному відеозверненні розповів про підрозділи, які проявили себе найкраще на полі бою.</p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/17/glava-derzhavy-vidznachyv-liderstvo-francziyi-v-pidtrymczi-ukrayiny/">https://armyinform.com.ua/2024/03/17/glava-derzhavy-vidznachyv-liderstvo-francziyi-v-pidtrymczi-ukrayiny/</a></p></div>
</div>
</body></html>