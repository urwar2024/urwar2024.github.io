<html><body><h1>Війська росії штурмують позиції ЗСУ на семи напрямках, за добу — понад 60 боєзіткнень</h1><hr/>Published Time: 2024-03-17T19:11:00+08:00<br>Author: Army Inform<br>Description: Про це повідомив Генеральний штаб ЗС України.    На Куп’янському напрямку ворог здійснив...<br>Images: <a href="https://armyinform.com.ua/wp-content/uploads/2023/11/398082630_3459683117615373_4799164876604052193_n.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" sizes="(max-width: 1200px) 100vw, 1200px" src="../Images/2024-03-17T19-11-00-08-00/000000.jpg" srcset="../Images/2024-03-17T19-11-00-08-00/000000.jpg" width="1200"> </img></figure><!-- .post-thumbnail -->
<p><strong> Протягом доби зафіксовано 63 бойових зіткнення. Загалом, ворог завдав 7 ракетних та 55 авіаційних ударів, здійснив 62 обстріли з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid036Rjk5u3JsfAxjgxY2ELbdLGYjhEjG97t43aXvLUa9vzxsSqznszNvjkAwPTxgMFZl" rel="nofollow" target="_blank">повідомив</a> Генеральний штаб ЗС України.</p>
<p><strong>На Куп’янському напрямку</strong> ворог здійснив 2 безуспішних штурми позицій Сил оборони в районі населеного пункту Синьківка Харківської області. Завдав авіаційного удару в районі населеного пункту Басове Харківської області. Під артилерійським та мінометним вогнем опинилися понад 10 населених пунктів.</p>
<p><strong>На Лиманському напрямку</strong> наші воїни відбили 1 атаку противника в районі населеного пункту Роздолівка Донецької області, де ворог намагався прорвати оборону наших військ. Від артилерійських та мінометних обстрілів постраждали понад 20 населених пунктів.</p>
<p><strong>На Бахмутському напрямку</strong> наші воїни відбили 7 атак противника в районах населених пунктів Іванівське та Кліщіївка Донецької області. Під артилерійським та мінометним вогнем опинилося близько 10 населених пунктів.</p>
<p><strong>На Авдіївському напрямку</strong> відбито 11 атак ворога в районах населених пунктів Бердичі, Тоненьке, Первомайське, Орлівка, Олександропіль та Невельське Донецької області. Противник завдав авіаційних ударів в районах населених пунктів Нетайлове та Новоселівка Перша. Артилерійських та мінометних обстрілів зазнали близько 20 населених пунктів.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки та Побєди, де ворог, за підтримки авіації, 25 разів намагався прорвати оборону наших військ. Також противник завдав авіаційного удару в районі Шахтарського. Під артилерійським та мінометним вогнем окупантів опинились близько 20 населених пунктів.</p>
<p><strong>На Оріхівському напрямку</strong> ворог 5 разів атакував позиції наших захисників в районах Роботиного та північно-західніше Вербового Запорізької області. Завдав авіаційних ударів в районі населеного пункту Старомайорське Донецької області. Артилерійських та мінометних обстрілів зазнали близько 15 населених пунктів.</p>
<p><strong>На Херсонському напрямку</strong> протягом доби ворог здійснив 3 атаки на позиції наших військ на лівому березі Дніпра. Артилерійських та мінометних обстрілів зазнали понад 10 населених пунктів.</p>
<p>Як повідомляла<a href="https://armyinform.com.ua/2024/03/17/sytuacziya-na-fronti-vorog-najbilshe-atakuye-na-dvoh-napryamkah/?utm_source=mainnews&amp;utm_medium=article&amp;utm_campaign=traficsource"> АрміяInform</a>, протягом минулої доби відбулося 58 бойових зіткнень.</p>
</div><p>Source: <a href="https://armyinform.com.ua/2024/03/17/vijska-rosiyi-shturmuyut-pozycziyi-zsu-na-semy-napryamkah-za-dobu-ponad-60-boyezitknen/">https://armyinform.com.ua/2024/03/17/vijska-rosiyi-shturmuyut-pozycziyi-zsu-na-semy-napryamkah-za-dobu-ponad-60-boyezitknen/</a></p></body></html>