<html><body><h1>У Запоріжжі з’явиться сучасний центр реабілітації для військових</h1><hr/>Published Time: 2024-03-17T18:03:00+08:00<br>Author: Army Inform<br>Description: Як повідомив голова Запорізької ОВА Іван Федоров, про це йшлося на зустрічі з...<br>Images: <a href="https://armyinform.com.ua/wp-content/uploads/2024/03/61b0d682967bb_65f6fe1192338.jpg">000000.jpg</a><br>Categories: Новини<br>Tags: Запоріжжя, Іван Федоров, медична реабілітація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="547" src="../Images/2024-03-17T18-03-00-08-00/000000.jpg" srcset="../Images/2024-03-17T18-03-00-08-00/000000.jpg" width="885"> </img></figure><!-- .post-thumbnail -->
<p><strong> У Запоріжжі з’явиться сучасний центр реабілітації, у якому зможуть отримувати допомогу понад 2500 військових і цивільних людей на рік. </strong></p>
<p>Як <a href="https://t.me/ivan_fedorov_zp/5491" rel="nofollow" target="_blank">повідомив</a> голова Запорізької ОВА Іван Федоров, про це йшлося на зустрічі з представниками Запорізької адміністрації та міністром охорони здоровʼя Віктором Ляшком.</p>
<p>Сторони обговорили спільні задачі щодо медицини у Запорізькій області, зокрема узгоджено подбати про створення якісної та прозорої медицини як для мешканців, так і для медпрацівників.</p>
<p>«Будемо створювати у Запоріжжі сучасний обласний центр реабілітації. У ньому зможуть отримувати допомогу понад 2500 військових і цивільних людей на рік», — зазначив Іван Федоров.</p>
<p>Він подякував медикам регіону, які не поїхали, а залишились у Запоріжжі, за 45 км від лінії фронту, щоб рятувати життя військовим і цивільним.</p>
<p>Як повідомляла <a href="https://armyinform.com.ua/2024/03/17/nataliya-kalmykova-anonsuvala-shho-za-kilka-tyzhniv-u-pryfrontovyh-rajonah-budut-mobilni-stomatologichni-kabinety/">АрміяInform</a>, заступник Міністра оборони України Наталія Калмикова анонсувала, що за кілька тижнів у прифронтових районах будуть мобільні стоматологічні кабінети.</p>
<p> </p>
</div><p>Source: <a href="https://armyinform.com.ua/2024/03/17/u-zaporizhzhi-zyavytsya-suchasnyj-czentr-reabilitacziyi-dlya-vijskovyh/">https://armyinform.com.ua/2024/03/17/u-zaporizhzhi-zyavytsya-suchasnyj-czentr-reabilitacziyi-dlya-vijskovyh/</a></p></body></html>