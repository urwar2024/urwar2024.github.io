<html><body><h1>Кількість постраждалих унаслідок ракетного удару по Миколаєву збільшилася до шести</h1><hr/>Published Time: 2024-03-17T18:45:00+08:00<br>Author: Army Inform<br>Description: Про це повідомляє пресслужба Національної поліції України.    «Ракетами ворог атакував...<br>Images: <a href="https://armyinform.com.ua/wp-content/uploads/2024/03/photo_6321325221667257447_y.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Миколаїв, обстріли<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="575" src="../Images/2024-03-17T18-45-00-08-00/000000.jpg" srcset="../Images/2024-03-17T18-45-00-08-00/000000.jpg" width="1280"> </img></figure><!-- .post-thumbnail -->
<p><strong> Кількість постраждалих в результаті сьогоднішнього російського ракетного удару по Миколаєву збільшилася до шести осіб. Раніше було відомо про п'ятьох поранених. </strong></p>
<p>Про це <a href="https://www.npu.gov.ua/news/postrazhdali-mistiany-poshkodzheni-budynky-zghorili-avto-politseiski-dokumentuiut-naslidky-dennoi-vorozhoi-ataky-mykolaieva" rel="nofollow" target="_blank">повідомляє</a> пресслужба Національної поліції України.</p>
<p>«Ракетами ворог атакував місто. Через обстріли шестеро місцевих мешканців отримали тілесні ушкодження», — йдеться в заяві.</p>
<p>Також у поліції зазначили, що станом на зараз відомо про пошкодження будинків в результаті ворожого обстрілу, також пошкоджені транспортні засоби і обʼєкт інфраструктури.</p>
<p>«Поліцейські обходять постраждалі помешкання та фіксують руйнування», — додали в правоохоронних органах.</p>
<p>За даним фактом обстрілу відкрито кримінальне провадження за ст. 438 «Порушення законів та звичаїв війни» Кримінального кодексу України.</p>
<p>Як повідомляла <a href="https://armyinform.com.ua/2024/03/17/udaru-po-mykolayevu-zavdano-balistychnoyu-raketoyu-iskander-m-iz-terytoriyi-krymu/">АрміяInform</a>, удару по Миколаєву завдано балістичною ракетою «Іскандер-М» із території Криму.</p>
</div><p>Source: <a href="https://armyinform.com.ua/2024/03/17/kilkist-postrazhdalyh-unaslidok-raketnogo-udaru-po-mykolayevu-zbilshylasya-do-shesty/">https://armyinform.com.ua/2024/03/17/kilkist-postrazhdalyh-unaslidok-raketnogo-udaru-po-mykolayevu-zbilshylasya-do-shesty/</a></p></body></html>