<html><body><h1>Сьогодні в Україні відзначають день мобілізаційного працівника</h1><hr/>Published Time: 2024-03-17T17:29:00+08:00<br>Author: Army Inform<br>Description: Головне управління розвідки Міністерства оборони України привітало усіх причетних з...<br>Images: <a href="https://armyinform.com.ua/wp-content/uploads/2024/03/20240317-mob.jpg">000000.jpg</a><br>Categories: Новини<br>Tags: ГУР Міноборони України, день мобілізаційного працівника<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../Images/2024-03-17T17-29-00-08-00/000000.jpg" srcset="../Images/2024-03-17T17-29-00-08-00/000000.jpg" width="1920"> </img></figure><!-- .post-thumbnail -->
<p><strong> Сьогодні, 17 березня, в Україні своє професійне свято відзначають співробітники Територіальних центрів комплектування та соціальної підтримки. </strong></p>
<p>Головне управління розвідки Міністерства оборони України <a href="https://gur.gov.ua/content/17-bereznia-den-mobilizatsiinoho-pratsivnyka-v-ukraini.html" rel="nofollow" target="_blank">привітало</a> усіх причетних з професійним святом і подякувало за важливу й відповідальну працю – організацію мобілізації та комплектування військ.</p>
<p>«Те, як українці з першого дня широкомасштабного вторгнення російських загарбників згуртувались та дали відсіч агресору, вразило увесь світ.</p>
<p>Усі пам’ятають кілометрові черги біля військкоматів, оформлення, розподілення, перевезення військовослужбовців та засобів до військових частин», — пригадали ті події у воєнній розвідці.</p>
<p>У ГУР наголосили, що мобілізаційні працівники доклали усіх зусиль, щоб влаштувати, укомплектувати й оперативно доставити усіх і усе для фронту.</p>
<p>«Саме від їхнього професіоналізму залежало чи вистачить підрозділам Сил безпеки і оборони України ресурсів і сил, аби стримати ворожу навалу на усіх напрямках», — резюмують в Головному управлінні розвідки Міністерства оборони України.</p>
</div><p>Source: <a href="https://armyinform.com.ua/2024/03/17/sogodni-v-ukrayini-vidznachayut-den-mobilizaczijnogo-praczivnyka/">https://armyinform.com.ua/2024/03/17/sogodni-v-ukrayini-vidznachayut-den-mobilizaczijnogo-praczivnyka/</a></p></body></html>