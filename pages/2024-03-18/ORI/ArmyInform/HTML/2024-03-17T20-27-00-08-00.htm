<html><body><h1>Президент про «вибори» путіна: Цей діяч має закінчити на лаві підсудних у Гаазі</h1><hr/>Published Time: 2024-03-17T20:27:00+08:00<br>Author: Army Inform<br>Description: Про це повідомив Президент України Володимир Зеленський.    «Цими днями російський...<br>Images: <a href="https://armyinform.com.ua/wp-content/uploads/2024/03/ap23055576284442.jpg">000000.jpg</a><br>Categories: Новини<br>Tags: stoprussia, Володимир Зеленський, вторгнення рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="551" sizes="(max-width: 980px) 100vw, 980px" src="../Images/2024-03-17T20-27-00-08-00/000000.jpg" srcset="../Images/2024-03-17T20-27-00-08-00/000000.jpg" width="980"> </img></figure><!-- .post-thumbnail -->
<p><strong> За все, що зроблено російськими вбивцями в цій війні та заради путінської довічної влади, має бути справедлива відплата. </strong></p>
<p>Про це<a href="https://www.president.gov.ua/news/same-zaraz-i-same-ukrayinskim-zahistom-u-cij-vijni-virishuye-89729" rel="nofollow" target="_blank"> повідомив</a> Президент України Володимир Зеленський.</p>
<p>«Цими днями російський диктатор імітує чергові вибори. Усім у світі зрозуміло, що цей діяч, як було вже часто в історії, просто захворів на владу та робить усе, щоб правити довічно», — сказав глава держави.</p>
<p>Немає такого зла, наголошує Президент України, яке не скоїть путін, щоб подовжити особисту владу. І немає нікого у світі, хто був би застрахований від цього.</p>
<p>«Усе, що росія робить на окупованій території України, є злочином. За все, що зроблено російськими вбивцями в цій війні та заради путінської довічної влади, має бути справедлива відплата. Він боїться найбільше тільки одного – справедливості. Жодної легітимності у цієї імітації виборів немає та бути не може. Цей діяч має закінчити на лаві підсудних у Гаазі – саме це ми маємо забезпечити», — заявив він.</p>
<p>Володимир Зеленський  подякував кожній державі, кожному лідеру, усім міжнародним організаціям, які «називають і називатимуть речі своїми іменами».</p>
<p> </p>
</div><p>Source: <a href="https://armyinform.com.ua/2024/03/17/prezydent-pro-vybory-putina-czej-diyach-maye-zakinchyty-na-lavi-pidsudnyh-u-gaazi/">https://armyinform.com.ua/2024/03/17/prezydent-pro-vybory-putina-czej-diyach-maye-zakinchyty-na-lavi-pidsudnyh-u-gaazi/</a></p></body></html>