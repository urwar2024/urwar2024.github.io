<html><body><h1>Проведення псевдовиборів на ТОТ створює підстави для невизнання путіна президентом рф</h1><hr/>Published Time: 2024-03-17T10:22:00+08:00<br>Author: Army Inform<br>Description: Про це повідомляє Міністерство з питань реінтеграції тимчасово окупованих територій,...<br>Images: <a href="https://armyinform.com.ua/wp-content/uploads/2024/03/image-3.jpg">000000.jpg</a><br>Categories: Новини<br>Tags: вибори на ТОТ, Мінреінтеграції, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="614" src="../Images/2024-03-17T10-22-00-08-00/000000.jpg" srcset="../Images/2024-03-17T10-22-00-08-00/000000.jpg" width="920"> </img></figure><!-- .post-thumbnail -->
<p><strong> Центральна виборча комісія України також офіційно підтвердила цю інформацію. </strong></p>
<p>Про це <a href="https://minre.gov.ua/2024/03/17/provedennya-psevdovyboriv-na-tot-stvoryuye-pidstavy-dlya-nevyznannya-putina-prezydentom-rf/" rel="nofollow" target="_blank">повідомляє</a> Міністерство з питань реінтеграції тимчасово окупованих територій, передає АрміяInform.</p>
<p>Зокрема, в постанові ЦВК від 23 лютого 2024 року № 10 говориться, що:</p>
<p>Будь-які спроби щодо організації підготовки та проведення на території суверенної незалежної України органами влади російської федерації та їхніми посадовими особами псевдовиборів є нелегітимними. А їхні результати у разі врахування голосів «виборців» на тимчасово окупованих територіях України будуть нікчемними й дадуть підстави для невизнання обраного в такий спосіб президента.</p>
<p>ЦВК також закликає іноземні держави та міжнародні організації не брати участі у спостереженні за процесом окупантських псевдовиборів на ТОТ, не визнавати повноважень обраного в нелегітимний спосіб президента рф, у тому числі його правосуб’єктності в міжнародних відносинах та припинити будь-яку співпрацю з державою-агресором та її органами, виключити росію з усіх міжнародних організацій.</p>
<p>Раніше АрміяInform <a href="https://armyinform.com.ua/2024/03/17/zagarbnyky-pragnut-do-pochatku-novogo-roku-vidkryty-kadetskyj-korpus-na-okupovanij-luganshhyni/">повідомляла</a>, що загарбники прагнуть до початку нового року відкрити кадетський корпус на тимачсово окупованій Луганщині.</p>
</div><p>Source: <a href="https://armyinform.com.ua/2024/03/17/provedennya-psevdovyboriv-na-tot-stvoryuye-pidstavy-dlya-nevyznannya-putina-prezydentom-rf/">https://armyinform.com.ua/2024/03/17/provedennya-psevdovyboriv-na-tot-stvoryuye-pidstavy-dlya-nevyznannya-putina-prezydentom-rf/</a></p></body></html>