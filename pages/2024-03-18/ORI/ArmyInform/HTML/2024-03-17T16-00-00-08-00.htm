<html><body><h1>Військовий з протезованою рукою з нуля збирає FPV-дрони на власній кухні</h1><hr/>Published Time: 2024-03-17T16:00:00+08:00<br>Author: Army Inform<br>Description: Історію військового розповів міністр цифрової трансформації Михайло Федоров.    До лютого...<br>Images: <a href="https://armyinform.com.ua/wp-content/uploads/2024/03/snymok-эkrana-562_cr.jpg">000000.jpg</a><br>Categories: Новини<br>Tags: FPV-дронами, Михайло Федоров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="971" sizes="(max-width: 1740px) 100vw, 1740px" src="../Images/2024-03-17T16-00-00-08-00/000000.jpg" srcset="../Images/2024-03-17T16-00-00-08-00/000000.jpg" width="1740"> </img></figure><!-- .post-thumbnail -->
<p><strong> Військовослужбовець Микола отримав важке поранення на фронті, втративши руку. Сьогодні він протезованою рукою з нуля просто на кухні збирає дрони, які знищують російську техніку та зберігають життя українських захисників і захисниць. </strong></p>
<p>Історію військового <a href="https://t.me/zedigital/4363" rel="nofollow" target="_blank">розповів</a> міністр цифрової трансформації Михайло Федоров.</p>
<p>До лютого 2022 року Микола працював електриком і у вільний час лагодив повербанки та світильники.</p>
<p>З 24 лютого 2022-го його життя, як і всіх українців, змінилося. Чоловіка мобілізували в десантно-штурмову бригаду. Микола воював на Донецькому напрямку, спочатку корегував артилерію, потім став навідником.</p>
<p>У січні 2023 року Микола отримав важке поранення. Праву руку врятувати не вдалося…</p>
<p>Довгий час він лікування в США. Саме там Миколі й встановили розумний біонічний протез Esper Hand, який, до речі, був зроблений в Україні. Такий протез навчається та покращує керування з часом.</p>
<p>Тож Микола знову взявся за хобі — паяти. Щоправда, тепер чоловік займається не повербанками, а FPV-дронами.</p>
<p>Протезованою рукою з нуля просто на кухні Микола збирає дрони, які знищують російську техніку та зберігають життя наших захисників і захисниць.</p>
<p>Так «дрони на кухні» вже стали новим елементом нашої ДНК. Нова технологічна культура нації формується просто зараз. Головне, щоб кожен викладався на максимум на своєму місці, підтримуючи Сили оборони. Бо тримати стрій допомагає навіть один паяльник», — зазначає міністр цифрової трансформації Михайло Федоров.</p>
</div><p>Source: <a href="https://armyinform.com.ua/2024/03/17/vijskovyj-z-protezovanoyu-rukoyu-z-nulya-zbyraye-fpv-drony-na-vlasnij-kuhni/">https://armyinform.com.ua/2024/03/17/vijskovyj-z-protezovanoyu-rukoyu-z-nulya-zbyraye-fpv-drony-na-vlasnij-kuhni/</a></p></body></html>