<html><body><h1>Володимир Зеленський відзначив бойові підрозділи, які найкраще проявили себе на полі бою</h1><hr/>Published Time: 2024-03-17T20:38:00+08:00<br>Author: Army Inform<br>Description: Про це інформує Офіс Президента України.    «Передусім – вдячність нашим воїнам. Саме час...<br>Images: <a href="https://armyinform.com.ua/wp-content/uploads/2024/03/528d752c90c8eff9b389544b427d06ad_1657279516_extra_large.jpeg">000000.jpeg</a><br>Categories: Новини<br>Tags: stoprussia, агресія рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-17T20-38-00-08-00/000000.jpeg" srcset="../Images/2024-03-17T20-38-00-08-00/000000.jpeg" width="1042"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Президента України Володимир Зеленський у щоденному відеозверненні розповів про підрозділи, які проявили себе найкраще на полі бою.  </strong></p>
<p>Про це <a href="https://www.president.gov.ua/news/same-zaraz-i-same-ukrayinskim-zahistom-u-cij-vijni-virishuye-89729" rel="nofollow" target="_blank">інформує</a> Офіс Президента України.</p>
<p>«Передусім – вдячність нашим воїнам. Саме час відзначити бойові підрозділи, які проявили себе найкраще», — зазначив глава держави.</p>
<p>Так, на Куп’янському напрямку Президент відзначив 57-му окрему мотопіхотну бригаду імені кошового отамана Костя Гордієнка.</p>
<p>Лиманський напрямок — 1-ша бригада оперативного призначення Національної гвардії імені гетьмана Петра Дорошенка «Буревій».</p>
<p>Покровський напрямок — 55-та окрема артилерійська бригада «Запорізька Січ».</p>
<p>Оріхівський напрямок — 118-та окрема механізована бригада.</p>
<p>Придніпровський напрямок — 35-та окрема бригада морської піхоти імені контр-адмірала Михайла Остроградського та 123-тя окрема бригада територіальної оборони.</p>
<p>«Дякую всім вам, воїни, за вашу силу, за ефективне знищення окупанта. Пишаюся кожним нашим воїном, який здобуває результати для свого підрозділу, для побратимів, для всієї України», — наголосив Володимир Зеленський.</p>
<p>Як повідомляла <a href="https://armyinform.com.ua/2024/03/17/syly-oborony-za-tyzhden-likviduvaly-ponad-66-tysyachi-rosiyan-59-tankiv-i-168-artsystem/?utm_source=mainnews&amp;utm_medium=article&amp;utm_campaign=traficsource">АрміяInform</a>, Сили оборони за тиждень ліквідували понад 6,6 тисячі росіян, 59 танків і 168 артсистем.</p>
</div><p>Source: <a href="https://armyinform.com.ua/2024/03/17/volodymyr-zelenskyj-vidznachyv-bojovi-pidrozdily-yaki-najkrashhe-proyavyly-sebe-na-poli-boyu/">https://armyinform.com.ua/2024/03/17/volodymyr-zelenskyj-vidznachyv-bojovi-pidrozdily-yaki-najkrashhe-proyavyly-sebe-na-poli-boyu/</a></p></body></html>