<html><body><h1>На Одещині вночі збито 14 «шахедів» — Повітряні Сили ЗС України</h1><hr/>Published Time: 2024-03-17T07:31:00+08:00<br>Author: Army Inform<br>Description: Про це повідомили Повітряні Сили ЗС України.    У ніч на 17 березня російські окупанти...<br>Images: <a href="https://armyinform.com.ua/wp-content/uploads/2023/11/mobilni-grupy-shahedy.jpg">000000.jpg</a><br>Categories: Важливо, Новини<br>Tags: атака шахедами, Одеська область, Повітряні Сили ЗС України, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="714" src="../Images/2024-03-17T07-31-00-08-00/000000.jpg" srcset="../Images/2024-03-17T07-31-00-08-00/000000.jpg" width="1068"> </img></figure><!-- .post-thumbnail -->
<p><strong> Сьогодні уночі Сили оборони знищили 14 із 16 ворожих БПЛА, усі в Одеській області. </strong></p>
<p>Про це <a href="https://t.me/kpszsu/11940" rel="nofollow" target="_blank">повідомили</a> Повітряні Сили ЗС України.</p>
<p>У ніч на 17 березня російські окупанти ударили 5-ма зенітними керованими ракетами С-300 по Харківщині та Донеччині, двома керованими авіаційними ракетами Х-59 по Чернігівщині та 16-ма ударними БПЛА типу Shahed (райони пусків безпілотників — мис Чауда, Крим).</p>
<p>У результаті бойової роботи збито 14 «шахедів» у межах Одеської області.</p>
<p>До відбиття повітряного нападу залучались зенітні ракетні підрозділи Повітряних Сил та Сухопутних військ, мобільні вогневі групи Сил оборони України.</p>
<p> </p>
</div><p>Source: <a href="https://armyinform.com.ua/2024/03/17/na-odeshhyni-vnochi-zbyto-14-shahediv-povitryani-syly-zs-ukrayiny/">https://armyinform.com.ua/2024/03/17/na-odeshhyni-vnochi-zbyto-14-shahediv-povitryani-syly-zs-ukrayiny/</a></p></body></html>