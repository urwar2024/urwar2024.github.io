<html><body><h1>Ворог обстріляв прикордоння Сумської області, є загиблий та поранені</h1><hr/>Published Time: 2024-03-13T20:39:00+08:00<br>Author: Army Inform<br>Description: Про це повідомив Офіс Генпрокурора.    За даними слідства, 13 березня близько 14:00 ворог...<br>Images: <a href="https://armyinform.com.ua/wp-content/uploads/2024/01/630_360_1691501685-238.png">000000.png</a><br>Categories: Новини<br>Tags: ворожі обстріли, Сумська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-13T20-39-00-08-00/000000.png" srcset="../Images/2024-03-13T20-39-00-08-00/000000.png" width="630"> </img></figure><!-- .post-thumbnail -->
<p><strong> Війська рф у середу обстріляли прикордонну громаду Сумської області, внаслідок чого загинув чоловік і дві жінки дістали поранення. </strong></p>
<p>Про це <a href="https://t.me/pgo_gov_ua/22384" rel="nofollow" target="_blank">повідомив</a> Офіс Генпрокурора.</p>
<p>За даними слідства, 13 березня близько 14:00 ворог здійснив мінометний обстріл цивільної інфраструктури Великописарівської громади Охтирського району.</p>
<p>Внаслідок атаки окупантів загинув 54-річний мирний житель, дві жінки отримали поранення.</p>
<p>За процесуального керівництва Охтирської окружної прокуратури розпочато досудове розслідування за фактом порушення законів та звичаїв війни, поєднаного з умисним убивством (ч. 2 ст. 438 КК України).</p>
<p>Прокурори у взаємодії з іншими правоохоронцями фіксують наслідки обстрілу. Надалі матеріали кримінального провадження будуть передані до УСБУ в Сумській області.</p>
<p>Як повідомляла АрміяInform, 13 березня під час розбору завалів зруйнованого російським ударом п’ятиповерхового житлового будинку у Сумах рятувальники <a href="https://armyinform.com.ua/2024/03/13/u-sumah-pid-chas-rozboru-zavaliv-zhytlovoyi-pyatypoverhivky-znajshly-druge-tilo/">деблокували</a> друге тіло загиблої особи.</p>
<p> </p>
</div><p>Source: <a href="https://armyinform.com.ua/2024/03/13/vorog-obstrilyav-prykordonnya-sumskoyi-oblasti-ye-zagyblyj-ta-poraneni/">https://armyinform.com.ua/2024/03/13/vorog-obstrilyav-prykordonnya-sumskoyi-oblasti-ye-zagyblyj-ta-poraneni/</a></p></body></html>