<html><body><h1>Президент України відзначив державними нагородами 118 військовослужбовців</h1><hr/>Published Time: 2024-03-13T22:04:00+08:00<br>Author: Army Inform<br>Description: Відповідний указ №154/2024 оприлюднено на сайті Глави держави.    Президент постановив...<br>Images: <a href="https://armyinform.com.ua/wp-content/uploads/2023/11/derzhavni-nagorody.jpg">000000.jpg</a><br>Categories: Новини<br>Tags: Володимир Зеленський, нагородження військовослужбовців<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="600" src="../Images/2024-03-13T22-04-00-08-00/000000.jpg" srcset="../Images/2024-03-13T22-04-00-08-00/000000.jpg" width="900"> <figcaption class="wp-caption-text">
		Державні нагороди. Ілюстративне фото</figcaption>
</img></figure><!-- .post-thumbnail -->
<p><strong> Президент України Володимир Зеленський відзначив державними нагородами 118 захисників України, 22 із них — посмертно. </strong></p>
<p>Відповідний <a href="https://www.president.gov.ua/documents/1542024-50077" rel="nofollow" target="_blank">указ</a> №154/2024 оприлюднено на сайті Глави держави.</p>
<p>Президент постановив нагородити оборонців за особисту мужність, виявлену в захисті державного суверенітету й територіальної цілісності України, та за самовіддане виконання військового обов’язку.</p>
<p>Глава держави присвоїв військовослужбовцям відзнаку Президента України «Хрест бойових заслуг», ордени Богдана Хмельницького ІІІ ступеня, «За мужність» ІІІ ступеня, нагородив медалями «За військову службу Україні», «Захиснику Вітчизни», «За врятоване життя».</p>
<p>Як повідомляла АрміяInform, 12 березня Президент України Володимир Зеленський <a href="https://armyinform.com.ua/2024/03/12/volodymyr-zelenskyj-vidznachyv-derzhavnymy-nagorodamy-425-vijskovosluzhbovcziv/">відзначив державними нагородами</a> 425 захисників України, 236 із них — посмертно.</p>
</div><p>Source: <a href="https://armyinform.com.ua/2024/03/13/prezydent-ukrayiny-vidznachyv-derzhavnymy-nagorodamy-118-vijskovosluzhbovcziv/">https://armyinform.com.ua/2024/03/13/prezydent-ukrayiny-vidznachyv-derzhavnymy-nagorodamy-118-vijskovosluzhbovcziv/</a></p></body></html>