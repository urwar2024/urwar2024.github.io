<html><body><h1>На Львівщині судитимуть двох прикордонниць, які зливали інформацію ухилянтам</h1><hr/>Published Time: 2024-03-13T16:27:00+08:00<br>Author: Army Inform<br>Description: Про це повідомила 13 березня Спецпрокуратура Західного регіону.    Також прикордонниці...<br>Images: <a href="https://armyinform.com.ua/wp-content/uploads/2024/03/prykordonnyczi.jpg">000000.jpg</a><br>Categories: Новини<br>Tags: кордон, спецпрокуратура, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="715" src="../Images/2024-03-13T16-27-00-08-00/000000.jpg" srcset="../Images/2024-03-13T16-27-00-08-00/000000.jpg" width="1280"> </img></figure><!-- .post-thumbnail -->
<p><strong> Інспекторки за гроші перевіряли в державній базі даних інформацію про наявність чи відсутність для чоловіків призовного віку заборон на перетин кордону.  </strong></p>
<p>Про це <a href="https://t.me/SpecprokuraturaZahidRegion/330" rel="nofollow" target="_blank">повідомила 13 березня</a> Спецпрокуратура Західного регіону.</p>
<p>Також прикордонниці визначали, чи розшукують їхніх «клієнтів» представники ТЦК.</p>
<p>Обвинувачені працювали в різних структурних підрозділах і не були знайомими, однак діяли за схожою схемою. Вони спілкувалися через месенджери та діяли за допомогою посередників. Така послуга коштувала $150.</p>
<p>Наразі обвинувальні акти стосовно посадовиць скеровані до суду, а самі вони переведені у структурний підрозділ, який виконує завдання на сході країни.</p>
<p>Раніше <a href="https://armyinform.com.ua/2024/03/13/na-kordoni-zatrymaly-uhylyantiv-yaki-kupyly-nevydymyj-choven/">АрміяInform повідомляла</a> про двох ухилянтів, які хотіли потрапити до Угорщини і купили на кордоні невидимий човен.</p>
</div><p>Source: <a href="https://armyinform.com.ua/2024/03/13/na-lvivshhyni-sudytymut-dvoh-prykordonnycz-yaki-zlyvaly-informacziyu-uhylyantam/">https://armyinform.com.ua/2024/03/13/na-lvivshhyni-sudytymut-dvoh-prykordonnycz-yaki-zlyvaly-informacziyu-uhylyantam/</a></p></body></html>