<html><body><h1>«Гібридна ракета «Грім-Е1» — у поліціїі уточнили, чим війська рф вдарили по Мирнограду</h1><hr/>Published Time: 2024-03-13T12:11:00+08:00<br>Author: Army Inform<br>Description: Про це повідомляє Національна поліція України.    Атака на житловий сектор сталася...<br>Images: <a href="https://armyinform.com.ua/wp-content/uploads/2024/03/65f17301185d2132135773.jpg">000000.jpg</a><br>Categories: Новини<br>Tags: війна, ворожі обстріли, Нацполіція, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="899" sizes="(max-width: 1200px) 100vw, 1200px" src="../Images/2024-03-13T12-11-00-08-00/000000.jpg" srcset="../Images/2024-03-13T12-11-00-08-00/000000.jpg" width="1200"> </img></figure><!-- .post-thumbnail -->
<p><strong> У ніч на 13 березня росія вдарила по місту ракетою-бомбою «Грім-Е1». Частково зруйновано п’ятиповерхівку, під завалами якої опинились люди. </strong></p>
<p>Про це <a href="https://www.npu.gov.ua/news/aviaudar-po-myrnohradu-semero-liudei-postrazhdaly-z-nykh-dvoie-zahynuly" rel="nofollow" target="_blank">повідомляє</a> Національна поліція України.</p>
<p>Атака на житловий сектор сталася близько 23:00. На допомогу людям одразу прибули рятувальники та поліція.</p>
<p>«З-під завалів деблокували тіла двох мешканців — 68-річного чоловіка та 74-річної жінки. Поранень зазнали п’ятеро осіб: троє чоловіків 19, 26, 44 років та дві жінки 46 і 77 років», — йдеться в повідомленні.</p>
<p>Крім цього, пошкоджено чотири багатоквартирні будинки та дев’ять цивільних автомобілів.</p>
<p>У Нацполіції додали, що всю ніч та на ранок на місці працювали слідчо-оперативна група, вибухотехніки. Правоохоронці збирали докази воєнного злочину та приймали звернення від постраждалих.</p>
<p>Як відомо, гібридна ракета «Грім-Е1» створена на базі радянської ракети Х-38. Її максимальна дальність ураження може становити 120 км.</p>
</div><p>Source: <a href="https://armyinform.com.ua/2024/03/13/gibrydna-raketa-grim-e1-u-policziyii-utochnyly-chym-vijska-rf-vdaryly-po-myrnogradu/">https://armyinform.com.ua/2024/03/13/gibrydna-raketa-grim-e1-u-policziyii-utochnyly-chym-vijska-rf-vdaryly-po-myrnogradu/</a></p></body></html>