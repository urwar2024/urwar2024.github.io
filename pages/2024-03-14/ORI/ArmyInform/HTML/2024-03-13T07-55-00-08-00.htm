<html><body><h1>У Сумах після атаки «шахедів» з-під завалів дістали 10 осіб, є загиблі</h1><hr/>Published Time: 2024-03-13T07:55:00+08:00<br>Author: Army Inform<br>Description: Про це повідомляє Сумська ОВА.    Так, внаслідок влучення ворожого БПЛА типу «шахед» по...<br>Images: <a href="https://armyinform.com.ua/wp-content/uploads/2024/03/431487804_752183887014218_825953676874481343_n.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Суми, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="577" src="../Images/2024-03-13T07-55-00-08-00/000000.jpg" srcset="../Images/2024-03-13T07-55-00-08-00/000000.jpg" width="1280"> </img></figure><!-- .post-thumbnail -->
<p><strong> Вночі, 13 березня, росія ударним дроном типу «шахед» вдарила по багатоповерхівці в Сумах. Внаслідок атаки є загиблі. </strong></p>
<p>Про це <a href="https://www.facebook.com/sumska.oda/posts/752183953680878?ref=embed_post" rel="nofollow" target="_blank">повідомляє</a> Сумська ОВА.</p>
<p>Так, внаслідок влучення ворожого БПЛА типу «шахед» по житловому п’ятиповерховому будинку, попередньо пошкоджено 30 квартир, з них 15 — зруйновано.</p>
<p>«За попередньою інформацією з-під завалів врятовано 10 людей, 8 з яких отримали травми різного ступеня тяжкості. На жаль, є загиблі (інформація уточнюється)», — йдеться у повідомленні.</p>
<p>Аварійно-рятувальні роботи продовжуються. На місці працюють всі необхідні служби, розгорнуто пункт незламності.</p>
<p>Наслідки авіаційного удару уточнюються.</p>
<p>Як повідомляла<a href="https://armyinform.com.ua/2024/03/13/kilkist-zhertv-raketnoyi-ataky-rf-po-kryvomu-rogu-zrosla/?preview_id=550808&amp;preview_nonce=ab60300aee&amp;post_format=standard&amp;_thumbnail_id=550809&amp;preview=true"> АрміяInform</a>, кількість жертв ракетної атаки рф по Кривому Рогу зросла.</p>
</div><p>Source: <a href="https://armyinform.com.ua/2024/03/13/u-sumah-pislya-ataky-shahediv-z-pid-zavaliv-distaly-10-osib-ye-zagybli/">https://armyinform.com.ua/2024/03/13/u-sumah-pislya-ataky-shahediv-z-pid-zavaliv-distaly-10-osib-ye-zagybli/</a></p></body></html>