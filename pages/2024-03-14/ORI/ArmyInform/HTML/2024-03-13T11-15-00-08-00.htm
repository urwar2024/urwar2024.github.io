<html><body><h1>У ЦНАПах відкриють «єдине вікно» для ветеранів та їхніх родин</h1><hr/>Published Time: 2024-03-13T11:15:00+08:00<br>Author: Army Inform<br>Description: Про це повідомляє Міністерство з питань реінтеграції тимчасово окупованих територій...<br>Images: <a href="https://armyinform.com.ua/wp-content/uploads/2024/03/500_500_1785-e1710320265137-1.jpg">000000.jpg</a><br>Categories: Новини<br>Tags: ветерани війни, Мінреінтеграції, ЦНАП<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="330" src="../Images/2024-03-13T11-15-00-08-00/000000.jpg" srcset="../Images/2024-03-13T11-15-00-08-00/000000.jpg" width="500"> </img></figure><!-- .post-thumbnail -->
<p><strong> Центр надання адміністративних послуг (ЦНАП) стане «єдиним вікном» отримання послуг для ветеранів та їхніх родин. </strong></p>
<p>Про це <a href="http://minre.gov.ua/2024/03/13/cznap-stane-yedynym-viknom-otrymannya-poslug-dlya-veteraniv-ta-yihnih-rodyn/" rel="nofollow" target="_blank">повідомляє</a> Міністерство з питань реінтеграції тимчасово окупованих територій України.</p>
<p>Так, на щотижневій нараді з питань ветеранської політики було представлено презентацію «Єдине вікно у ЦНАП, як інструмент надання якісних адміністративних послуг ветеранам та членам їхніх родин». У ній, зокрема, прописано конкретні шляхи інтеграції всіх можливих послуг для ветеранів у систему ЦНАПів, які є більш пристосованими до нових викликів.</p>
<p>Загалом створення у ЦНАП «єдиного вікна» передбачатиме для ветеранів:</p>
<ul>
<li> формування єдиної бази послуг для ветеранів війни;</li>
<li> максимальну поінформованість про їхні можливості;</li>
<li> створення зручних, якісних та доступних умов отримання адміністративних послуг;</li>
<li> впровадження комплексного підходу — отримання спектру адміністративних послуг в одному місці від одного або декількох субʼєктів надання таких послуг.</li>
</ul>
<p>«Для спрощення життя ветеранів та їхніх родин вже запроваджується підхід, який дасть можливість із одним пакетом документів звернутися у ЦНАП, який далі розповсюджуватиме отримані дані до всіх необхідних субʼєктів», — зазначили в Мінреінтеграції.</p>
<p>Нагадаємо, що уряд<a href="https://armyinform.com.ua/2024/03/13/uryad-zbilshyv-rozmir-derzhavnoyi-soczialnoyi-dopomogy-dityam-zagyblyh-zahysnykiv/"> збільшив</a> розмір державної соціальної допомоги дітям загиблих захисників.</p>
<p>Як повідомляла <a href="https://armyinform.com.ua/2024/03/12/prezydent-pidpysav-zakon-shho-dozvolyt-bezkoshtovno-zberigaty-reproduktyvni-klityny-zagyblyh-voyiniv-zsu/">АрміяInform</a>, Президент підписав закон, що дозволить безкоштовно зберігати репродуктивні клітини загиблих воїнів ЗСУ.</p>
</div><p>Source: <a href="https://armyinform.com.ua/2024/03/13/u-cznapah-vidkryyut-yedyne-vikno-dlya-veteraniv-ta-yihnih-rodyn/">https://armyinform.com.ua/2024/03/13/u-cznapah-vidkryyut-yedyne-vikno-dlya-veteraniv-ta-yihnih-rodyn/</a></p></body></html>