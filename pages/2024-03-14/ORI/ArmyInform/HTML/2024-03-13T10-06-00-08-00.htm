<html><body><h1>Президент подякував Єврокомісії за затвердження переговорної рамки про вступ України до ЄС</h1><hr/>Published Time: 2024-03-13T10:06:00+08:00<br>Author: Army Inform<br>Description: Про це глава держави написав у Twitter.    «Це важливий і своєчасний крок до практичного...<br>Images: <a href="https://armyinform.com.ua/wp-content/uploads/2024/03/7629908-ze-op-es.jpg">000000.jpg</a><br>Categories: Новини<br>Tags: війна, Володимир Зеленський, вступ до ЄС, Європейська комісія, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="387" src="../Images/2024-03-13T10-06-00-08-00/000000.jpg" srcset="../Images/2024-03-13T10-06-00-08-00/000000.jpg" width="690"> </img></figure><!-- .post-thumbnail -->
<p><strong> Президент України Володимир Зеленський подякував Європейській комісії та її очільниці Урсулі фон дер Ляєн за фіналізацію пропозицій до проєкту переговорної рамки з Україною, що буде представлений на розгляд Євроради. </strong></p>
<p>Про це глава держави <a href="https://twitter.com/ZelenskyyUa/status/1767611093004730809?t=2OvGoDA0tbZquEoL7q3EIQ&amp;s=19" rel="nofollow" target="_blank">написав</a> у Twitter.</p>
<p>«Це важливий і своєчасний крок до практичного початку переговорів про вступ України до ЄС. Наш європейський вибір втілюється в життя, і день вступу України до ЄС стає дедалі ближчим», — зазначив він.</p>
<p>З такої ж нагоди Володимир Зеленський привітав Молдову, зауваживши, що до членства у Європейському Союзі вона просувається пліч-о-пліч з Україною.</p>
<p>Також Президент привітав Боснію і Герцеговину з рекомендацією Європейської комісії розпочати переговори про вступ до ЄС.</p>
<p>«Немає альтернативи розширенню та зміцненню Європейського Союзу, що забезпечить довгостроковий мир і добробут для всіх європейців», — наголосив Президент.</p>
<p>Як повідомляла АрміяInform, Єврокомісія <a href="https://armyinform.com.ua/2024/03/13/yevrokomisiya-pidgotuvala-proyekt-peregovornoyi-ramky-pro-vstup-ukrayiny-do-yes/">підготувала</a> проєкт переговорної рамки про вступ України до ЄС.</p>
<p>Раніше міністр закордонних справ України Дмитро Кулеба також <a href="https://twitter.com/DmytroKuleba/status/1767611685693485315" rel="nofollow noopener" target="_blank">привітав</a> доопрацьовані пропозиції Європейської комісії щодо проєкту Рамкової угоди з Україною, яка буде представлена Раді.</p>
</div><p>Source: <a href="https://armyinform.com.ua/2024/03/13/prezydent-podyakuvav-yevrokomisiyi-za-zatverdzhennya-peregovornoyi-ramky-pro-vstup-ukrayiny-do-yes/">https://armyinform.com.ua/2024/03/13/prezydent-podyakuvav-yevrokomisiyi-za-zatverdzhennya-peregovornoyi-ramky-pro-vstup-ukrayiny-do-yes/</a></p></body></html>