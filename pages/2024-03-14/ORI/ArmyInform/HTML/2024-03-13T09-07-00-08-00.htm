<html><body><h1>Уряд збільшив розмір державної соціальної допомоги дітям загиблих захисників</h1><hr/>Published Time: 2024-03-13T09:07:00+08:00<br>Author: Army Inform<br>Description: Про це інформує Урядовий портал.  «Йдеться про дітей загиблих (померлих) захисників і...<br>Images: <a href="https://armyinform.com.ua/wp-content/uploads/2024/03/74_main-v1710264757.jpg">000000.jpg</a><br>Categories: Актуальна тема, Новини<br>Tags: stoprussia, агресія рф, вторгнення рф, діти загиблих учасників бойових дій, Кабінет Міністрів України, соціальний захист<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-03-13T09-07-00-08-00/000000.jpg" srcset="../Images/2024-03-13T09-07-00-08-00/000000.jpg" width="700"> </img></figure><!-- .post-thumbnail -->
<p><strong> Кабінет Міністрів України запровадив виплати для дітей загиблих українських захисників-добровольців, яким надали статус члена сім'ї загиблого захисника чи захисниці України. </strong></p>
<p>Про це <a href="https://www.kmu.gov.ua/news/uriad-zbilshyv-rozmir-derzhavnoi-sotsialnoi-dopomohy-ditiam-zahyblykh-zakhysnykiv-dobrovoltsiv" rel="nofollow" target="_blank">інформує</a> Урядовий портал.</p>
<p class="capital_letter">«Йдеться про дітей загиблих (померлих) захисників і захисниць України з числа осіб, які добровільно брали участь у здійсненні заходів, необхідних для забезпечення оборони України, та не входили до складу добровольчих формувань територіальних громад (ДФТГ)», — йдеться в повідомленні.</p>
<p>Відтак <strong>з 1 квітня</strong> діти загиблих добровольців будуть отримувати адресну допомогу в підвищених розмірах:</p>
<ul>
<li>з<strong> 2361 грн </strong>до<strong> 7800 грн</strong> на одного неповнолітнього,</li>
<li>до <strong>6100 грн</strong> — на кожного, якщо в сім’ї двоє і більше дітей.</li>
</ul>
<p>У такий спосіб уряд врегулював питання виплат соцдопомоги і дітям добровольців, яким відповідно до Закону України «Про статус ветеранів війни, гарантії їх соціального захисту» встановлено статус члена сім’ї загиблого захисника чи захисниці України.</p>
<p>Як повідомляла <a href="https://armyinform.com.ua/2024/03/12/prezydent-pidpysav-zakon-shho-dozvolyt-bezkoshtovno-zberigaty-reproduktyvni-klityny-zagyblyh-voyiniv-zsu/">АрміяInform</a>, Президент підписав закон, що дозволить безкоштовно зберігати репродуктивні клітини загиблих воїнів ЗСУ.</p>
</div><p>Source: <a href="https://armyinform.com.ua/2024/03/13/uryad-zbilshyv-rozmir-derzhavnoyi-soczialnoyi-dopomogy-dityam-zagyblyh-zahysnykiv/">https://armyinform.com.ua/2024/03/13/uryad-zbilshyv-rozmir-derzhavnoyi-soczialnoyi-dopomogy-dityam-zagyblyh-zahysnykiv/</a></p></body></html>