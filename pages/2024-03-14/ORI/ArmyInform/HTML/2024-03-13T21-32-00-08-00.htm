<html><body><h1>Наслідки російської атаки на Кривий Ріг: пошкоджено 400 квартир, школи та дистадки</h1><hr/>Published Time: 2024-03-13T21:32:00+08:00<br>Author: Army Inform<br>Description: Про це повідомив голова Ради оборони Кривого Рогу Олександр Вілкул.    За його словами,...<br>Images: <a href="https://armyinform.com.ua/wp-content/uploads/2024/03/61b94a22-9e4f-4671-babc-dff36e403500-1.jpeg">000000.jpeg</a><br>Categories: Новини<br>Tags: ворожі обстріли, Кривий ріг, ракетні удари рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="721" sizes="(max-width: 1280px) 100vw, 1280px" src="../Images/2024-03-13T21-32-00-08-00/000000.jpeg" srcset="../Images/2024-03-13T21-32-00-08-00/000000.jpeg" width="1280"> </img></figure><!-- .post-thumbnail -->
<p><strong> Внаслідок російської ракетної атаки на Кривий Ріг, яка сталася 12 березня, пошкоджені понад 400 квартир у 31 багатоповерхівці, два дитячих садочки, п'ять шкіл, два заклади профтехосвіти, магазин та інші об'єкти міста. </strong></p>
<p>Про це <a href="https://www.facebook.com/OleksandrVilkul/videos/781380013852737/" rel="nofollow" target="_blank">повідомив</a> голова Ради оборони Кривого Рогу Олександр Вілкул.</p>
<p>За його словами, було три влучання, у тому числі по дев’ятиповерховому будинку та по п’ятиповерхівці.</p>
<p>У результаті ворожого удару <a href="https://armyinform.com.ua/2024/03/13/kilkist-zagyblyh-vnaslidok-raketnoyi-ataky-rf-po-kryvomu-rogu-zrosla-do-5/">загинуло 5 людей</a>. Відразу — дві жінки та чоловік. Вночі від отриманих травм померла ще одна жінка. А вдень, при розборі завалів на одному з поверхів, було виявлено ще одного загиблого чоловіка.</p>
<p>Загалом за медичною допомогою звернулися 50 мешканців міста, з них 12 дітей. При цьому постраждали і зовсім немовлята – 2-місячний хлопчик та 11-місячна дівчинка.</p>
<p>Зараз у лікарнях перебуває 10 дорослих (6 з них важкі, при тому, що одна жінка дуже важка) та 7 дітей (з них 1 дитина важка). Лікарі борються за їхнє життя, надається вся необхідна допомога. Троє людей виписані, одна дитина, яка раніше була у важкому стані, стабілізована і зараз у стані середньої тяжкості.</p>
<p>Робота з ліквідації наслідків ударів триває. Задіяно 25 бригад комунальників та 22 одиниці комунальної техніки.</p>
<p> </p>
</div><p>Source: <a href="https://armyinform.com.ua/2024/03/13/naslidky-rosijskoyi-ataky-na-kryvyj-rig-poshkodzheno-400-kvartyr-shkoly-ta-dystadky/">https://armyinform.com.ua/2024/03/13/naslidky-rosijskoyi-ataky-na-kryvyj-rig-poshkodzheno-400-kvartyr-shkoly-ta-dystadky/</a></p></body></html>