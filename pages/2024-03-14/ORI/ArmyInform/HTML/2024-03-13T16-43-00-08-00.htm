<html><body><h1>Пасажири Укрзалізниці чаєм задонатили 2,7 млн грн на дрони для ЗСУ</h1><hr/>Published Time: 2024-03-13T16:43:00+08:00<br>Author: Army Inform<br>Description: Про це повідомив віцепрем’єр-міністр з інновацій, розвитку освіти, науки та технологій...<br>Images: <a href="https://armyinform.com.ua/wp-content/uploads/2024/03/photo1710340204.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, Михайло Федоров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-13T16-43-00-08-00/000000.jpeg" srcset="../Images/2024-03-13T16-43-00-08-00/000000.jpeg" width="1280"> </img></figure><!-- .post-thumbnail -->
<p><strong> 2,7 мільйона гривень від продажу чаю «Бойовий» та «Розвідувальний», який купували пасажири Укрзалізниці, пішло на дрони для Сил оборони. </strong></p>
<p style="font-weight: 400;">Про це <a href="https://t.me/zedigital/4357" rel="nofollow" target="_blank">повідомив</a> віцепрем’єр-міністр з інновацій, розвитку освіти, науки та технологій Михайло Федоров.</p>
<p style="font-weight: 400;">«Їздили потягом і купували „Бойовий“ та „Розвідувальний“ чай? 5,5 гривень з кожного пішли на FPV-дрони „Грім“. За весь час пасажири придбали 507 тисяч склянок чаю, тож задонатили 2 788 588 гривень на дрони», — розповів він.</p>
<p style="font-weight: 400;">За словами Михайла Федорова, частина коштів уже пішла на закупівлю «пташок „Грім“» українського виробництва. Вони дають змогу ефективно працювати по ворогу на безпечній відстані. Перші 62 дрони-камікадзе вже передали до 110 ОМБр імені Марка Безручка — вона з березня 2022 року разом з іншими підрозділами тримала оборону в районі Авдіївки на Донецькому напрямку.</p>
<p style="font-weight: 400;">«Іншу частину грошей передадуть на другу партію дронів, коли в Залізних крамницях у Києві та Львові розпродадуть лімітовані колекції „Бойового“ та „Розвідувального“ чаю», — додав віцепрем’єр-міністр.</p>
<p style="font-weight: 400;">Також він подякував усім пасажирам, які підтримують ініціативу та військових.</p>
<p>Як повідомляла АрміяInform, у сімох областях <a href="https://armyinform.com.ua/2024/03/01/v-simoh-oblastyah-budut-vchyty-operatoriv-droniv/">будуть навчати операторів дронів</a>.</p>
</div><p>Source: <a href="https://armyinform.com.ua/2024/03/13/pasazhyry-ukrzaliznyczi-chayem-zadonatyly-27-mln-grn-na-drony-dlya-zsu/">https://armyinform.com.ua/2024/03/13/pasazhyry-ukrzaliznyczi-chayem-zadonatyly-27-mln-grn-na-drony-dlya-zsu/</a></p></body></html>