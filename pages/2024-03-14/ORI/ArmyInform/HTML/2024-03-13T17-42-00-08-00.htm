<html><body><h1>Експерти назвали три країни, які у світі сформували «вісь зла»: в АрміяInform говорили про Третю світову</h1><hr/>Published Time: 2024-03-13T17:42:00+08:00<br>Author: Army Inform<br>Description: Гості Інформаційного агентства обговорили безпекові угоди, які від початку року підписує...<br>Images: <a href="https://armyinform.com.ua/wp-content/uploads/2024/03/photo1710344054.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/photo1710344054-1.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/photo1710344054-2.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/photo1710344054-3.jpeg">000003.jpeg</a>&nbsp;<a href="https://armyinform.com.ua/wp-content/uploads/2024/03/photo1710344054-4.jpeg">000004.jpeg</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="999" src="../Images/2024-03-13T17-42-00-08-00/000000.jpeg" srcset="../Images/2024-03-13T17-42-00-08-00/000000.jpeg" width="1500"> </img></figure><!-- .post-thumbnail -->
<p><strong> Сьогодні в АрміяInform відбулася зустріч, під час якої говорили про ймовірність Третьої світової війни. Своїми думками ділилася команда аналітиків недержавного центру «Українські студії стратегічних досліджень». </strong></p>
<p><span style="font-weight: 400;">Гості Інформаційного агентства обговорили безпекові угоди, які від початку року підписує Україна, сучасний вплив та перспективи міжнародних організацій, ситуацію напередодні виборів у США та росії, протести фермерів у Польщі, військові конфлікти та навчання, що тривають у світі та інші теми.</span></p>
<p><span style="font-weight: 400;">– Символічно початок «тихої» третьої світової війни можна вивести з промови путіна 10 лютого 2007 року на Мюнхенській безпековій конференції, де він заявив, власне, про незгоду з розширенням НАТО і про неприйнятність однополярної моделі сучасного світу. Тобто, задекларував намір перебудування, по суті, світової архітектури безпеки. Після цього було вторгнення в Грузії в 2008-му році, 2011-го почалася арабська війна і відтоді кількість та інтенсивність військових конфліктів щороку тільки збільшується, – розповів кандидат політичних наук Юрій Олійник.</span></p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="551168,551169,551170,551171" data-itemtag="dl" data-link="file" data-max-width="100%" data-ratio="1.5015015015015" data-size="large" data-width="1500"><div class="gallery galleryid-551166 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/photo1710344054-1.jpeg" href="https://armyinform.com.ua/wp-content/uploads/2024/03/photo1710344054-1.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T17-42-00-08-00/000001.jpeg" srcset="../Images/2024-03-13T17-42-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/photo1710344054-2.jpeg" href="https://armyinform.com.ua/wp-content/uploads/2024/03/photo1710344054-2.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T17-42-00-08-00/000002.jpeg" srcset="../Images/2024-03-13T17-42-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/photo1710344054-3.jpeg" href="https://armyinform.com.ua/wp-content/uploads/2024/03/photo1710344054-3.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T17-42-00-08-00/000003.jpeg" srcset="../Images/2024-03-13T17-42-00-08-00/000003.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/photo1710344054-4.jpeg" href="https://armyinform.com.ua/wp-content/uploads/2024/03/photo1710344054-4.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T17-42-00-08-00/000004.jpeg" srcset="../Images/2024-03-13T17-42-00-08-00/000004.jpeg" width="150"/></a>
</dt></dl>
</div>
</div>
<p><span style="font-weight: 400;">– Ми зараз живемо в період зміни світового порядку. Це «секрет Полішинеля», що існують певні системи міжнародних відносин. Спочатку була Вестфальська, потім Віденська, Версальсько-Вашингтонська, Ялтинсько-потсдамська. Потім, після розпаду радянського союзу та розпаду Югославії, вже говорили про Біловезьку систему. Зараз вже інакша система, тому що відбулося вторгнення на територію Грузії та анексія 14-го року Криму та Донбасу. Зараз ми живемо, очевидно, в трошки іншу епоху. І мабуть, найгірше те, що це саме «епоха змін», коли виробляються нові порядки – новий світовий лад, нові правила ведення світової політики. Ці зміни спостерігаються і в азійському, і в африканському, і в південноамериканському регіоні. Відбувається глобальна боротьба за переділ сфер впливу, — пояснив доктор філософії в галузі соціальних та поведінкових наук, капітан ЗСУ Андрій Рудик.</span></p>
<p><span style="font-weight: 400;">– Зараз ми бачимо, що у світі сформувалася «вісь зла». Це росія, Іран і Північна Корея, які діють скоординовано, які, потрапивши під міжнародні санкції, намагаються змінити статус КВО і загострюють ситуацію у світі. На жаль, ми бачимо, що ця «вісь зла» здатна забезпечити боєприпасами краще та ефективніше, ніж весь західний світ. Бо кількість боєприпасів, які виробляє на місяць росія самостійно, які їй поставляє Північна Корея та Іран, перевищує ту кількість, яку зараз здатний виготовити Європейський Союз разом зі Сполученими Штатами Америки. Ми бачимо, що росія перевела економіку на військові рейки, різко збільшила кількість людей, зайнятих на військовому виробництві. Ми знаємо, що тільки офіційно понад 40% бюджету рф спрямовано на воєнні потреби, — наголосив директор НАЦ «УССД», молодший сержант ЗСУ Юрій Сиротюк. </span><span style="font-weight: 400;">— Тим не менше, в України саме зараз є вікно можливостей, коли вона може робити на території росії все, що хоче, щоб дестабілізувати та реально змінити ситуацію там на свою користь.</span></p>
<p><span style="font-weight: 400;">Детальніше про подію і про те, що саме розповіли експерти — читайте на сайті АрміяInform незабаром.</span></p>
<p><em><span style="font-weight: 400;">Фото Віталія Павленка</span></em></p>
</div><p>Source: <a href="https://armyinform.com.ua/2024/03/13/eksperty-nazvaly-try-krayiny-yaki-u-sviti-sformuvaly-vis-zla-v-armiyainform-govoryly-pro-tretyu-svitovu/">https://armyinform.com.ua/2024/03/13/eksperty-nazvaly-try-krayiny-yaki-u-sviti-sformuvaly-vis-zla-v-armiyainform-govoryly-pro-tretyu-svitovu/</a></p></body></html>