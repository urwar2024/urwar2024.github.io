<html><body><h1>За добу на фронті 70 бойових зіткнень: на Авдіївському напрямку ЗСУ відбили 14 атак противника</h1><hr/>Published Time: 2024-03-13T19:27:00+08:00<br>Author: Army Inform<br>Description: Про це інформує Генштаб ЗСУ, передає АрміяInform.    На Волинському та Поліському...<br>Images: <a href="https://armyinform.com.ua/wp-content/uploads/2024/03/432373493_755926650053749_1313538061358148036_n.jpg">000000.jpg</a><br>Categories: main, Новини<br>Tags: вечірнє зведення, ГШ ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="716" src="../Images/2024-03-13T19-27-00-08-00/000000.jpg" srcset="../Images/2024-03-13T19-27-00-08-00/000000.jpg" width="1080"> </img></figure><!-- .post-thumbnail -->
<p><strong> На сімсот сорок дев'ятій добі широкомасштабної збройної агресії рф проти України відбулося 70 бойових зіткнень. Загалом ворог завдав 2 ракетних удари та 68 авіаційних авіаційних ударів, здійснив 37 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua" rel="nofollow" target="_blank">інформує</a> Генштаб ЗСУ, передає АрміяInform.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України. Противник завдав авіаційних ударів в районах населених пунктів Вільне, Велика Писарівка, Попівка Сумської області; Вовчанськ Харківської області. Артилерійських та мінометних обстрілів ворога зазнали близько 30 населених пунктів, серед них Рожковичі, Голубівка, Середина-Буда, Краснопілля, Запсілля, Попівка Сумської області; Гранів, Стрілеча, Борисівка Харківської області.</p>
<p><strong>На Куп’янському напрямку</strong> наші захисники відбили 4 атаки противника в районах населених пунктів Табаївка Харківської області та Стельмахівка Луганської області, де противник намагався витіснити підрозділи із займаних позицій. Завдав авіаційного удару в районі населеного пункту Надія Луганської області. Під артилерійським та мінометним вогнем опинилися понад 10 населених пунктів, зокрема Синьківка, Іванівка, Берестове Харківської області.</p>
<p><strong>На Лиманському напрямку</strong> нашими воїнами відбито 5 атак противника в районах населених пунктів Терни та Ямполівка Донецької області, де ворог намагався прорвати оборону наших військ. Противник завдав авіаційного удару в районі Білогорівки Луганської області. Від артилерійських та мінометних обстрілів постраждали понад 10 населених пунктів, серед них Білогорівка Луганської області; Терни¸ Спірне, Роздолівка Донецької області.</p>
<p><strong>На Бахмутському напрямку</strong>, Силами оборони відбито 3 атаки противника в районах східніше Часового Яру, Богданівки та Кліщіївки Донецької області, де ворог, за підтримки авіації, намагався покращити своє тактичне положення. Противник завдав авіаційних ударів в районах населених пунктів Предтечине, Нью-Йорк, Дружба Донецької області. Також під артилерійським та мінометним вогнем опинилося близько 10 населених пунктів, зокрема Богданівка, Часів Яр, Нью-Йорк Донецької області.</p>
<p><strong>На Авдіївському напрямку</strong> нашими захисниками відбито 14 атак ворога в районах населених пунктів Бердичі, Орлівка, Тоненьке, Первомайське Донецької області. Противник завдав авіаційних ударів в районах населених пунктів Олександропіль, Керамік, Новобахмутівка, Новоселівка Перша, Новоолександрівка Донецької області. Артилерійських та мінометних обстрілів зазнали близько 20 населених пунктів, серед них Олександропіль, Керамік, Новобахмутівка, Семенівка Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 19 разів намагався прорвати оборону наших військ. Також противник завдав авіаційних ударів в районах населених пунктів Максимільянівка, Водяне, Максимівка Донецької області. Під артилерійським та мінометним вогнем окупантів опинились близько 20 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p><strong>На Оріхівському напрямку ворог</strong>, за підтримки авіації, 5 разів атакував позиції наших захисників в районах Старомайорського Донецької області, західніше Вербового та Роботиного Запорізької області. Також противник завдав авіаційних ударів в районах населених пунктів Нескучне Донецької області та Мала Токмачка Запорізької області. Артилерійських та мінометних обстрілів зазнали близько 20 населених пунктів, серед них Полтавка, Червоне, Білогір’я, Роботине Запорізької області.</p>
<p><strong>В зоні відповідальності ОСУВ “Одеса”, на Херсонському напрямку</strong>, ворог не відмовляється від наміру вибити наші підрозділи із плацдармів на лівобережжі Дніпра. Так, протягом доби противник здійснив 2 безуспішні штурмові дії на позиції наших захисників. Артилерійських та мінометних обстрілів зазнали близько 30 населених пунктів, серед них Тягинка, Іванівка, Садове, Миколаївка Херсонської області.</p>
</div><p>Source: <a href="https://armyinform.com.ua/2024/03/13/za-dobu-na-fronti-70-bojovyh-zitknen-na-avdiyivskomu-napryamku-zsu-vidbyly-14-atak-protyvnyka/">https://armyinform.com.ua/2024/03/13/za-dobu-na-fronti-70-bojovyh-zitknen-na-avdiyivskomu-napryamku-zsu-vidbyly-14-atak-protyvnyka/</a></p></body></html>