<html><body><h1>12 років тюрми загрожує колаборантці, яка намагалась зірвати контрнаступ ЗСУ на Харківщині</h1><hr/>Published Time: 2024-03-13T10:19:00+08:00<br>Author: Army Inform<br>Description: Про це інформує Служба безпеки України.  «З червня до вересня 2022 року вона передавала...<br>Images: <a href="https://armyinform.com.ua/wp-content/uploads/2024/03/whatsapp-image-2024-03-13-at-090524-e1710317731377.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/b00b41b0f6df53995e1f3a1822449221-e1710317768952.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/eb36182ef28d7cf880e4252190b588f9-e1710317809381.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/83d077bcd712a174af79a84244224db2.jpeg">000003.jpeg</a><br>Categories: Новини<br>Tags: stoprussia, агресія рф, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1136" sizes="(max-width: 1600px) 100vw, 1600px" src="../Images/2024-03-13T10-19-00-08-00/000000.jpeg" srcset="../Images/2024-03-13T10-19-00-08-00/000000.jpeg" width="1600"> </img></figure><!-- .post-thumbnail -->
<p><strong> Контррозвідка Служби безпеки викрила ворожу інформаторку, яка «зливала» бойові позиції Сил оброни напередодні звільнення Харківщини. </strong></p>
<p class="">Про це <a href="https://ssu.gov.ua/novyny/sbu-zatrymala-rosiisku-informatorku-yaka-namahalas-zirvaty-kontrnastup-zsu-na-kharkivshchyni" rel="nofollow" target="_blank">інформує</a> Служба безпеки України.</p>
<p class="">«З червня до вересня 2022 року вона передавала окупантам геолокації підрозділів ЗСУ, які були зосереджені на Куп’янському напрямку», — розповіли у відомстві.</p>
<p class="">Також вона «звітувала» про наявне важке озброєння та орієнтовну кількість особового складу українських військ.</p>
<p class="">За матеріалами слідства, для збору інформації фігурантка обходила прифронтову місцевість та приховано фотографувала місця тимчасового базування Сил оборони.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="550905,550904,550903" data-itemtag="dl" data-link="file" data-max-width="100%" data-ratio="0.8572347266881" data-size="large" data-width="1333"><div class="gallery galleryid-550902 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/b00b41b0f6df53995e1f3a1822449221-e1710317768952.jpeg" href="https://armyinform.com.ua/wp-content/uploads/2024/03/b00b41b0f6df53995e1f3a1822449221-e1710317768952.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T10-19-00-08-00/000001.jpeg" srcset="../Images/2024-03-13T10-19-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/eb36182ef28d7cf880e4252190b588f9-e1710317809381.jpeg" href="https://armyinform.com.ua/wp-content/uploads/2024/03/eb36182ef28d7cf880e4252190b588f9-e1710317809381.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T10-19-00-08-00/000002.jpeg" srcset="../Images/2024-03-13T10-19-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/83d077bcd712a174af79a84244224db2.jpeg" href="https://armyinform.com.ua/wp-content/uploads/2024/03/83d077bcd712a174af79a84244224db2.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-13T10-19-00-08-00/000003.jpeg" srcset="../Images/2024-03-13T10-19-00-08-00/000003.jpeg" width="150"/></a>
</dt></dl>
</div>
</div>
<p class="">Потім відповідні координати з текстовим описом відправляла «зв’язковому» російської розвідки.</p>
<p class="">Слідство встановило, що ним виявився її знайомий колаборант, який на той час перебував у складі окупаційного «мвс рф» у Балаклії. Отримані відомості він передавав кадровим співробітникам спецслужби країни-агресора.</p>
<p class="">«У подальшому отримані відомості загарбники планували використати для стримування контрнаступальних дій підрозділів ЗСУ. Але ворогу це не вдалося. Після звільнення Харківщини фігурантка „залягла на дно“ у деокупованій Балаклії, де намагалась знищити докази своєї співпраці з агресором», — йдеться в повідомленні.</p>
<p class="">Утім, співробітники СБУ задокументували злочинні дії зловмисниці, а потім встановили її місцеперебування і затримали.</p>
<p class="">Як встановило розслідування, ворожою поплічницею виявилась місцева жителька, яка після захоплення частини Харківщини виїхала на підконтрольну Україні територію області.</p>
<p class="">Під час обшуку за місцем затримання фігурантки вилучено мобільний телефон із доказами злочинної діяльності.</p>
<p class="">Наразі слідчі Служби безпеки повідомили їй про підозру за ч. 3 ст. 114-2 Кримінального кодексу України (несанкціоноване поширення інформації про розміщення ЗСУ з метою надання її незаконним збройним формуванням).</p>
<p class="">Зловмисниця перебуває під вартою. Їй загрожує до 12 років тюрми.</p>
<p class="">Комплексні заходи проводили співробітники СБУ в Харківській області за процесуального керівництва обласної прокуратури.</p>
<p>Як повідомляла АрміяInform, у Києві засудили продавця вуличної їжі, який <a href="https://armyinform.com.ua/2024/03/12/u-kyyevi-zasudyly-prodavczya-vulychnoyi-yizhi-yakyj-shpyguvav-za-budivlyamy-sylovyh-struktur/">шпигував</a> за будівлями силових структур.</p>
<p>Нагадаємо, агент фсб хотів <a href="https://armyinform.com.ua/2024/03/12/agent-fsb-namagavsya-otruyity-komanduvannya-zsu-na-zaporizhzhi-jomu-zagrozhuye-dovichne-uvyaznennya/">отруїти командування ЗСУ на Запоріжжі</a>. Йому загрожує довічне ув’язнення.</p>
</div><p>Source: <a href="https://armyinform.com.ua/2024/03/13/12-rokiv-tyurmy-zagrozhuye-kolaborantczi-yaka-namagalas-zirvaty-kontrnastup-zsu-na-harkivshhyni/">https://armyinform.com.ua/2024/03/13/12-rokiv-tyurmy-zagrozhuye-kolaborantczi-yaka-namagalas-zirvaty-kontrnastup-zsu-na-harkivshhyni/</a></p></body></html>