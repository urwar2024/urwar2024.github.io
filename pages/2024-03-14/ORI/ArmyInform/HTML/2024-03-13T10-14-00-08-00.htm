<html><body><h1>Уряд додатково виділив понад 5 млрд гривень для суб’єктів сектору безпеки і оборони</h1><hr/>Published Time: 2024-03-13T10:14:00+08:00<br>Author: Army Inform<br>Description: Про це інформує РНБО України.    Крім того, у січні-лютому Кабінет Міністрів додатково...<br>Images: <a href="https://armyinform.com.ua/wp-content/uploads/2023/12/snymok-эkrana-508_cr.jpg">000000.jpg</a><br>Categories: Новини<br>Tags: stoprussia, війна, вторгнення рф, РНБО України, сектор безпеки і оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="627" src="../Images/2024-03-13T10-14-00-08-00/000000.jpg" srcset="../Images/2024-03-13T10-14-00-08-00/000000.jpg" width="1190"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Відповідно до плану на січень-лютий 2024 року коштом загального фонду держбюджету передбачено та профінансовано сектор безпеки і оборони в обсязі 307,1 млрд гривень, що становить 100% від плану. </strong></p>
<p>Про це <a href="https://www.rnbo.gov.ua/ua/Diialnist/6799.html" rel="nofollow" target="_blank">інформує</a> РНБО України.</p>
<p>Крім того, у січні-лютому Кабінет Міністрів додатково виділив на нагальні потреби для суб’єктів сектору безпеки і оборони України із резервного та спеціального фондів державного бюджету понад <strong>5 млрд гривень</strong>.</p>
<p>Також за два перші місяці цього року здійснено в повному обсязі виплату грошового забезпечення, інших соціальних виплат особовому складу органів сектору безпеки і оборони України.</p>
<p>«Як свідчить аналіз, суб’єкти сектору безпеки і оборони України подекуди неефективно та нераціонально використовують бюджетні кошти. Про деякі тенденції використання фінансового ресурсу, що можуть ускладнити забезпечення сил безпеки і оборони поінформовано Кабінет Міністрів України для вжиття відповідних заходів», — заявили у відомстві.</p>
<p>Слід констатувати, що в січні-лютому органи сектору безпеки і оборони України коштом загального фонду держбюджету профінансовані в повному обсязі.</p>
<p>«В умовах воєнного стану та загальної мобілізації функціонування бюджетної системи, забезпечення потреб національної безпеки та оборони України здійснюється з урахуванням особливостей, визначених пунктами 22-231 Прикінцевих та перехідних положень Бюджетного кодексу України (зі змінами)», — резюмували в РНБО України.</p>
<p>Як повідомляла <a href="https://www.rnbo.gov.ua/ua/Diialnist/6799.html" rel="nofollow" target="_blank">АрміяInform</a>, уряд виділив додаткове фінансування для бригад ЗСУ.</p>
</div><p>Source: <a href="https://armyinform.com.ua/2024/03/13/uryad-dodatkovo-vydilyv-ponad-5-mlrd-gryven-dlya-subyektiv-sektoru-bezpeky-i-oborony/">https://armyinform.com.ua/2024/03/13/uryad-dodatkovo-vydilyv-ponad-5-mlrd-gryven-dlya-subyektiv-sektoru-bezpeky-i-oborony/</a></p></body></html>