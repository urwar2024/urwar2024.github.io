<html><body><h1>Президент про нову допомогу від США: Це передбачає потреби України в артилерії, протитанковій зброї та ППО</h1><hr/>Published Time: 2024-03-13T08:45:00+08:00<br>Author: Army Inform<br>Description: Таку заяву глава держави опублікував у своєму Twitter.    «Дякую Президентові США Джозефу...<br>Images: <a href="https://armyinform.com.ua/wp-content/uploads/2024/03/cf988bd8d895b086.jpg">000000.jpg</a><br>Categories: Новини<br>Tags: війна, військова допомога Україні, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="573" sizes="(max-width: 1020px) 100vw, 1020px" src="../Images/2024-03-13T08-45-00-08-00/000000.jpg" srcset="../Images/2024-03-13T08-45-00-08-00/000000.jpg" width="1020"> </img></figure><!-- .post-thumbnail -->
<p><strong> Президент України Володимир Зеленський висловив вдячність Сполученим Штатам за рішення про пакет допомоги на 300 млн доларів з терміново необхідною зброєю.  </strong></p>
<p>Таку заяву глава держави <a href="https://twitter.com/ZelenskyyUa/status/1767659935909687466" rel="nofollow" target="_blank">опублікував</a> у своєму Twitter.</p>
<p>«Дякую Президентові США Джозефу Байдену, його адміністрації, Конгресу та американському народу за 55-й пакет оборонної допомоги в розмірі 300 мільйонів доларів, що передбачає задоволення невідкладних потреб України в артилерії, протитанковій зброї та ППО», — йдеться у повідомленні.</p>
<p>Він зазначив, що артилерійські снаряди калібру 155 мм і 105 мм, ЗРК Stinger, боєприпаси для РСЗВ HIMARS, протитанкові системи й інше озброєння критично важливі на полі бою і для захисту мирних міст та інфраструктури.</p>
<p>«Ціную реалізацію наших домовленостей із Президентом Байденом. Розраховуємо на якнайшвидше рішення Конгресу про затвердження додаткової допомоги Україні, яке наблизить нашу спільну перемогу», — написав Володимир Зеленський.</p>
<p>Як повідомляла АрміяInform, США <a href="https://armyinform.com.ua/2024/03/12/ssha-ogolosyly-pro-paket-vijskovoyi-dopomogy-ukrayini-na-300-mln/">оголосили</a> про пакет військової допомоги Україні на $300 млн.</p>
<p>Як заявив радник президента США з питань національної безпеки Джейк Салліван, кошти на безпекову допомогу вдалося знайти завдяки економії в уже укладених Пентагоном контрактах на заміщення переданої Україні зброї.</p>
</div><p>Source: <a href="https://armyinform.com.ua/2024/03/13/prezydent-pro-novu-dopomogu-ssha-cze-peredbachaye-potreby-ukrayiny-v-artyleriyi-protytankovij-zbroyi-ta-ppo/">https://armyinform.com.ua/2024/03/13/prezydent-pro-novu-dopomogu-ssha-cze-peredbachaye-potreby-ukrayiny-v-artyleriyi-protytankovij-zbroyi-ta-ppo/</a></p></body></html>