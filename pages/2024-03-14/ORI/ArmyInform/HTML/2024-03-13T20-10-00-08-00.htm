<html><body><h1>Голова Запорізької ОВА: росіяни змінюють етнічний склад мешканців ТОТ</h1><hr/>Published Time: 2024-03-13T20:10:00+08:00<br>Author: Army Inform<br>Description: Про це повідомив голова Запорізької ОВА Іван Федоров.    За його інформацією, окупанти...<br>Images: <a href="https://armyinform.com.ua/wp-content/uploads/2023/12/foto-2-prognoz.jpg">000000.jpg</a><br>Categories: Новини<br>Tags: Запорізька область, російські окупанти, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../Images/2024-03-13T20-10-00-08-00/000000.jpg" srcset="../Images/2024-03-13T20-10-00-08-00/000000.jpg" width="960"> <figcaption class="wp-caption-text">
		російський окупант в Україні. Фото: Theins</figcaption>
</img></figure><!-- .post-thumbnail -->
<p><strong> Росіяни міняють етнічний склад мешканців тимчасово окупованих територій Запорізької області. </strong></p>
<p>Про це <a href="https://t.me/ivan_fedorov_zp/5393" rel="nofollow" target="_blank">повідомив</a> голова Запорізької ОВА Іван Федоров.</p>
<p>За його інформацією, окупанти завозять гастарбайтерів з усієї росії та анонсують призначення вбивць учасників «есвео» на керівні посади.</p>
<p>«Загарбники продовжують витискати корінних мешканців захопленої частини Запорізької області та завозити лояльне населення з ерефії», — зазначив Іван Федоров.</p>
<p>Він додав, що чергова програма спрямована на заміну етнічного складу — «врємя гєроєв». Вона передбачає влаштування на управлінські посади учасників так званої «спецоперації», тобто загарбницької війни рф.</p>
<p>Ще один проєкт — «запорожская целіна». Він передбачає переселення на ТОТ російських спеціалістів та військових з родинами.</p>
<p>«Все це уже призвело до збільшення кількості проживаючих на ТОТ саме за рахунок росіян. Таким чином росія формує лояльне до окупаційної влади населення та попереджає можливі протести у майбутньому», — додав голова Запорізької ОВА.</p>
<p> </p>
</div><p>Source: <a href="https://armyinform.com.ua/2024/03/13/golova-zaporizkoyi-ova-rosiyany-zminyuyut-etnichnyj-sklad-meshkancziv-tot/">https://armyinform.com.ua/2024/03/13/golova-zaporizkoyi-ova-rosiyany-zminyuyut-etnichnyj-sklad-meshkancziv-tot/</a></p></body></html>