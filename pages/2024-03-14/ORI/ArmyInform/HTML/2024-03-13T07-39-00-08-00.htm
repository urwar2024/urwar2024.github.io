<html><body><h1>Кількість жертв ракетної атаки рф по Кривому Рогу зросла</h1><hr/>Published Time: 2024-03-13T07:39:00+08:00<br>Author: Army Inform<br>Description: Про це повідомляє у Telegram керівник Ради оборони Кривого Рогу Олександр Вілкул.    «На...<br>Images: <a href="https://armyinform.com.ua/wp-content/uploads/2024/03/548b8b1c-aae0-4e6d-a05f-580b9a566717.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Кривий ріг, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-13T07-39-00-08-00/000000.jpg" srcset="../Images/2024-03-13T07-39-00-08-00/000000.jpg" width="1280"> </img></figure><!-- .post-thumbnail -->
<p><strong> Кількість жертв вчорашньої ракетної атаки росіян по Кривому Рогу Дніпропетровської області збільшилася, у лікарні померла 47-річна жінка. </strong></p>
<p>Про це повідомляє у <a href="https://t.me/vilkul/5874" rel="noopener" target="_blank">Telegram</a> керівник Ради оборони Кривого Рогу Олександр Вілкул.</p>
<p>«На жаль, внаслідок ворожої ракетної атаки в лікарні померла жінка 47 років. Травми були не сумісні з життям. Співчуття рідним та близьким», — зазначив він.</p>
<p>Таким чином кількість жертв російського удару по Кривому Розі <strong>збільшилася до чотирьох осіб.</strong></p>
<p>За словами Олександра Вілкула, станом на ранок 13 березня у лікарні залишаються ще шість «важких», зокрема двоє дітей.</p>
<p>Як <a href="https://www.facebook.com/MNS.GOV.UA/posts/pfbid02rfX3zRV4DuJdhpnPYAAekZLXHh9SfHY67uhoZ9Aupdgc8tKAdu8QGMysdYKArGq5l" rel="nofollow" target="_blank">повідомили</a> в ДСНС України, на місцях руйнувань унаслідок ракетної атаки триває рятувальна операція.</p>
<p>«Руйнувань зазнали два житлові будинки в різних районах. У будинках виникли пожежі, які ліквідували працівники ДСНС», — заявили рятувальники.</p>
<p>Зафіксовані руйнування даху, стін і балконів, у квартирах вибиті вікна, пошкоджений автомобіль. Рятувальники ДСНС розбирають завали.</p>
<p>Як повідомляла <a href="https://armyinform.com.ua/2024/03/12/u-kryvomu-rozi-vnaslidok-raketnoyi-ataky-rf-zagorilasya-bagatopoverhivka/">АрміяInform,</a> 12 березня у Кривому Розі ввечері пролунав вибух під час оголошеної повітряної тривоги. Внаслідок ракетної атаки рф загорілася багатоповерхівка.</p>
</div><p>Source: <a href="https://armyinform.com.ua/2024/03/13/kilkist-zhertv-raketnoyi-ataky-rf-po-kryvomu-rogu-zrosla/">https://armyinform.com.ua/2024/03/13/kilkist-zhertv-raketnoyi-ataky-rf-po-kryvomu-rogu-zrosla/</a></p></body></html>