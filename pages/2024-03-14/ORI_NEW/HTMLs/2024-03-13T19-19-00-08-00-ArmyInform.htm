<html><body>
<div class='article'>
<div class='title'><h1>У Міноборони детально пояснили, як організована робота ВЛК від ТЦК та СП</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Міністерство оборони України, передає АрміяInform.    Медичний огляд осіб...'/>
<meta property='published_time' content='2024-03-13T19:19:00+08:00'/>
<meta property='tags' content='влк, МОУ, ТЦК'/>
<meta property='images' content='https://armyinform.com.ua/wp-content/uploads/2024/03/1-8-scaled.jpg'/>
Author: Army Inform
<br>
Categories: Новини
<br>
Description: Про це інформує Міністерство оборони України, передає АрміяInform.    Медичний огляд осіб...
<br>
Published Time: 2024-03-13T19:19:00+08:00
<br>
Tags: влк, МОУ, ТЦК
<br>
Images: <a href="https://armyinform.com.ua/wp-content/uploads/2024/03/1-8-scaled.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="2048" sizes="(max-width: 2048px) 100vw, 2048px" src="../../ORI/ArmyInform/Images/2024-03-13T19-19-00-08-00/000000.jpg" srcset="../../ORI/ArmyInform/Images/2024-03-13T19-19-00-08-00/000000.jpg" width="2048"/> </figure><!-- .post-thumbnail -->
<p><strong> Медичні огляди, лабораторні та інструментальні дослідження, направлення на дообстеження, оцінка вакцинального статусу – усе це здійснюється безоплатно для осіб, які проходять ВЛК. Ці медичні послуги оплачують з Держбюджету. Сума становить 883 гривні за один медичний огляд. Саме тому, за проходження ВЛК платити не треба. </strong></p>
<p>Про це <a href="https://www.mil.gov.ua/news/2024/03/13/yak-organizovana-robota-vlk-vid-tczk-ta-sp-%E2%80%93-poyasnyuemo-v-detalyah/" rel="nofollow" target="_blank">інформує</a> Міністерство оборони України, передає АрміяInform.</p>
<p>Медичний огляд осіб організовується Територіальними центрами комплектування та соціальної підтримки в закладах охорони здоров’я. Саме Національна служба здоров’я України укладає договори за пакетом медичних послуг із ЗОЗ комунальної форми власності.</p>
<p>Важливо, що заклади охорони здоров’я зобов’язані надати такі медичні послуги як: огляд мультидисциплінарною командою лікарів-спеціалістів ВЛК та провести лабораторні дослідження, зокрема: загальний аналіз крові, загальний аналіз сечі, групу крові та резус-належність та серологічний аналіз.</p>
<p>Заклади охорони здоров’я, на базі яких функціонують ВЛК зобов’язані надати такі медичні послуги: антиген до вірусу гепатит В, реакція мікропреципітації з кардіоліпіновим антигеном, глюкозу в цільній крові або сироватці крові та провести інструментальні дослідження.</p>
<p>Також заклади охорони здоров’я на базі яких функціонують ВЛК надають направлення особі, за наявності показань, в інші структурні підрозділи ЗОЗ або інші ЗОЗ для проведення необхідних консультувань та обстежень.</p>
<p>Медичні огляди, лабораторні та інструментальні дослідження, направлення на дообстеження, оцінка вакцинального статусу — усе це здійснюється безоплатно для осіб, які проходять ВЛК. Ці медичні послуги оплачують з Держбюджету. Сума становить 883 гривні за один медичний огляд.</p>
<p>І якщо з вас або ваших близьких вимагають гроші за проходження ВЛК — необхідно негайно інформувати про це Національну службу здоров’я України за телефоном «гарячої лінії» 16-77.</p>
<p>Раніше АрміяInform <a href="https://armyinform.com.ua/2024/03/13/uryad-zbilshyv-rozmir-derzhavnoyi-soczialnoyi-dopomogy-dityam-zagyblyh-zahysnykiv/">повідомляла</a>, що уряд збільшив розмір державної соціальної допомоги дітям загиблих захисників.</p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/13/u-minoborony-detalno-poyasnyly-yak-organizovana-robota-vlk-vid-tczk-ta-sp/">https://armyinform.com.ua/2024/03/13/u-minoborony-detalno-poyasnyly-yak-organizovana-robota-vlk-vid-tczk-ta-sp/</a></p></div>
</div>
</body></html>