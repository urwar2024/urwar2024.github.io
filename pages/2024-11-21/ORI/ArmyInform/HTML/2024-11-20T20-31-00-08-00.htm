<html><body><h1>Україна та Естонія підписали Меморандум між оборонними відомствами</h1><hr/>Published Time: 2024-11-20T20:31:00+08:00<br>Author: Army Inform<br>Description: Про це повідомило 20 листопада Міністерство оборони України.    Цей документ є важливим...<br>Images: <a href="https://armyinform.com.ua/wp-content/uploads/2024/11/mou_estoniya.jpg">000000.jpg</a><br>Categories: Новини<br>Tags: Естонія, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-20T20-31-00-08-00/000000.jpg" srcset="../Images/2024-11-20T20-31-00-08-00/000000.jpg" width="1600"> </img></figure><!-- .post-thumbnail -->
<p><strong> Міністр оборони України Рустем Умєров разом із міністром оборони Естонії Ханно Певкуром підписав Меморандум про взаєморозуміння між оборонними відомствами наших країн. </strong></p>
<p>Про це <a href="https://t.me/ministry_of_defense_ua/11038" rel="nofollow" target="_blank">повідомило 20 листопада</a> Міністерство оборони України.</p>
<p>Цей документ є важливим кроком в реалізації «Угоди про співробітництво у сфері безпеки та довгострокову підтримку», яку в червні підписали Прем’єр-міністр Естонії Кая Каллас та Президент України Володимир Зеленський.</p>
<p>Меморандум розширює можливості використання естонської військової допомоги Україні у 2024–2027 роках. Підтримка в розмірі 0.25% ВВП Естонії буде спрямована на:</p>
<p>​•​ матеріальну допомогу для українських військових</p>
<p>​•​ фінансування IT-коаліції під головуванням Естонії</p>
<p>​•​ тренування українських військовослужбовців.</p>
<p>«Це не лише допомога Україні, а й обмін досвідом. Україна ділитиметься бойовими знаннями, які зміцнять обороноздатність Естонії та наших партнерів. Дякую Естонії за незмінну підтримку, яка наближає нашу спільну перемогу», — заявив Рустем Умєров.</p>
<p>Як повідомляла АрміяInform, одразу <a href="https://armyinform.com.ua/2024/11/20/dyuzhyna-poslidovnyh-12-krayin-uvijshly-u-pivnichnu-grupu-shho-dopomagatyme-ukrayini/">12 країн об’єднуються</a> задля зміцнення безпеки та підтримки України.</p>
</div><p>Source: <a href="https://armyinform.com.ua/2024/11/20/ukrayina-ta-estoniya-pidpysaly-memorandum-mizh-oboronnymy-vidomstvamy/">https://armyinform.com.ua/2024/11/20/ukrayina-ta-estoniya-pidpysaly-memorandum-mizh-oboronnymy-vidomstvamy/</a></p></body></html>