<html><body><h1>Військовослужбовиці ЗСУ стали першими лауреатками міжнародної нагороди від Британії</h1><hr/>Published Time: 2024-11-20T10:48:00+08:00<br>Author: Army Inform<br>Description: Про це повідомив Генеральний штаб ЗСУ.    Рішення про нагородження підтримав начальник...<br>Images: <a href="https://armyinform.com.ua/wp-content/uploads/2024/11/bez-imeni-29.jpg">000000.jpg</a><br>Categories: Новини<br>Tags: Велика Британія, генштаб зсу, нагородження військовослужбовців<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="517" src="../Images/2024-11-20T10-48-00-08-00/000000.jpg" srcset="../Images/2024-11-20T10-48-00-08-00/000000.jpg" width="908"> </img></figure><!-- .post-thumbnail -->
<p><strong> Велика Британія цьогоріч вперше запровадила міжнародну нагороду «International Award Women in Defence» і першими лауреатами цієї почесної нагороди стали наші військовослужбовиці ЗСУ. </strong></p>
<p>Про це <a href="https://t.me/GeneralStaffZSU/18796" rel="nofollow" target="_blank">повідомив</a> Генеральний штаб ЗСУ.</p>
<p>Рішення про нагородження підтримав начальник Штабу оборони Великої Британії, а саму нагороду особисто вручив посол Великої Британії Мартін Гарріс.</p>
<p><iframe allowfullscreen="allowfullscreen" frameborder="0" height="316" loading="lazy" scrolling="no" src="https://www.facebook.com/plugins/video.php?height=316&amp;href=https%3A%2F%2Fwww.facebook.com%2FGeneralStaff.ua%2Fvideos%2F2674766219377080%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>Серед представниць, які мали честь бути присутніми на врученні, були:</p>
<ul>
<li>полковник Любов Киналь — начальник відділення комунікацій повітряного командування «Центр» Повітряних Сил Збройних Сил України.</li>
<li>майор медичної служби Юлія Ринка — старший ординатор відділення реанімації та інтенсивної терапії.</li>
<li>солдат Яна Залевська «Мультик» — оператор відділення коригування артилерійського вогню, оператор FPV-дронів 59 окремої мотопіхотної бригади імені Якова Гандзюка.</li>
</ul>
<p>«Це визнання є важливим кроком у підтримці жінок у сфері оборони, і ми горді за наших героїнь!» — зазначили в Генштабі ЗСУ.</p>
<p>Як повідомляла АрміяInform, Міністр оборони України Рустем Умєров <a href="https://armyinform.com.ua/2024/11/20/ministr-oborony-nagorodyv-zahysnycz-yaki-zbyly-raketu-h-101/">вручив відзнаки жіночому розрахунку</a> МВГ за збиту ракету Х-101 з ПЗРК.</p>
</div><p>Source: <a href="https://armyinform.com.ua/2024/11/20/vijskovosluzhbovyczi-zsu-staly-pershymy-laureatkamy-mizhnarodnoyi-nagorody-vid-brytaniyi/">https://armyinform.com.ua/2024/11/20/vijskovosluzhbovyczi-zsu-staly-pershymy-laureatkamy-mizhnarodnoyi-nagorody-vid-brytaniyi/</a></p></body></html>