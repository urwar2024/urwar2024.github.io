<html><body><h1>Україна та Польща обговорили поглиблення кооперації в оборонній індустрії</h1><hr/>Published Time: 2024-11-20T20:57:00+08:00<br>Author: Army Inform<br>Description: Про це повідомило 20 листопада Міністерство оборони України.    «Польща — один із наших...<br>Images: <a href="https://armyinform.com.ua/wp-content/uploads/2024/11/mou_polshha.jpg">000000.jpg</a><br>Categories: Новини<br>Tags: МОУ, Польща<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../Images/2024-11-20T20-57-00-08-00/000000.jpg" srcset="../Images/2024-11-20T20-57-00-08-00/000000.jpg" width="811"> </img></figure><!-- .post-thumbnail -->
<p><strong> Під час зустрічі країн Північної групи, Міністр оборони України Рустем Умєров провів окрему розмову з віцепрем’єром та міністром національної оборони Республіки Польща Владиславом Косіняком-Камишем. </strong></p>
<p>Про це <a href="https://t.me/ministry_of_defense_ua/11040" rel="nofollow" target="_blank">повідомило 20 листопада</a> Міністерство оборони України.</p>
<p>«Польща — один із наших найважливіших партнерів та найближчих друзів. Подякував за черговий пакет допомоги, про який було оголошено під час сьогоднішньої розмови Президента України Володимира Зеленського з польським прем’єр-міністром Дональдом Туском», — повідомив Рустем Умєров.</p>
<p>Під час розмови обговорювалися питання двосторонньої співпраці. Зокрема, йшлося про підготовку українських військових та поглиблення кооперації у сфері оборонної індустрії.</p>
<p>«Домовилися найближчим часом провести зустріч, щоб детально обговорити всі питання взаємодії між нашими оборонними відомствами. Дякую Польщі за незмінну підтримку та щире партнерство», — заявив Рустем Умєров.</p>
<p>Як повідомляла АрміяInform, одразу <a href="https://armyinform.com.ua/2024/11/20/dyuzhyna-poslidovnyh-12-krayin-uvijshly-u-pivnichnu-grupu-shho-dopomagatyme-ukrayini/">12 країн об’єднуються</a> задля зміцнення безпеки та підтримки України.</p>
<p> </p>
</div><p>Source: <a href="https://armyinform.com.ua/2024/11/20/ukrayina-ta-polshha-obgovoryly-poglyblennya-kooperacziyi-v-oboronnij-industriyi/">https://armyinform.com.ua/2024/11/20/ukrayina-ta-polshha-obgovoryly-poglyblennya-kooperacziyi-v-oboronnij-industriyi/</a></p></body></html>