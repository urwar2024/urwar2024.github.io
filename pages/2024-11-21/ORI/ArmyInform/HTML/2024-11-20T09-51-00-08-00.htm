<html><body><h1>Транспорт завмер, сміття не зникає: комунальний колапс у «лнр»</h1><hr/>Published Time: 2024-11-20T09:51:00+08:00<br>Author: Army Inform<br>Description: Про це повідомив начальник Луганської обласної військової адміністрації Артем Лисогор.   ...<br>Images: <a href="https://armyinform.com.ua/wp-content/uploads/2024/11/6664407197397-.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-11-20T09-51-00-08-00/000000.jpg" srcset="../Images/2024-11-20T09-51-00-08-00/000000.jpg" width="1280"> </img></figure><!-- .post-thumbnail -->
<p><strong> В Алчевську, як і в інших населених пунктах тимчасово окупованої Луганщини, ситуація з вивезенням сміття залишається критичною вже понад десять років. Стихійні звалища продовжують зростати, а замість вирішення проблеми окупаційна адміністрація обрала шлях репресій, встановлюючи понад 100 камер відеоспостереження для штрафування громадян за сміття. </strong></p>
<p>Про це <a href="https://t.me/luhanskaVTSA/22829" rel="nofollow" target="_blank">повідомив</a> начальник Луганської обласної військової адміністрації Артем Лисогор.</p>
<p>За його словами, окупаційна влада знайшла спосіб отримувати прибуток навіть із власної бездіяльності — штрафувати місцевих мешканців за сміттєзвалища, які виникли через провал роботи комунальних служб.</p>
<p>Криза торкнулася й транспорту. Автобуси, які рф передала Луганську, стоять у гаражах під приводом нестачі водіїв — більшість із них примусово мобілізовані.</p>
<p>Місцеві мешканці підозрюють, що техніку могли частково повернути до росії, оскільки на вулицях побільшало приватних перевізників із зношеними транспортними засобами, які ледве працюють.</p>
<p>Окупаційна адміністрація демонструє нездатність забезпечити базові комунальні послуги, що лише погіршує умови життя місцевих мешканців.</p>
<p>Як повідомляла АрміяInform, з 1 грудня 2024 року паспорти так званої лнр, <a href="https://armyinform.com.ua/2024/11/19/pryrodnij-vidbir-na-luganshhyni-vyzhyve-lyshe-termostijkyj/">які росіяни змушували отримувати мешканців із 2014 року</a>, будуть визнані недійсними.</p>
</div><p>Source: <a href="https://armyinform.com.ua/2024/11/20/transport-zavmer-smittya-ne-znykaye-komunalnyj-kolaps-u-lnr/">https://armyinform.com.ua/2024/11/20/transport-zavmer-smittya-ne-znykaye-komunalnyj-kolaps-u-lnr/</a></p></body></html>