<html><body><h1>ГУР МОУ: Уражено командний пункт угруповання військ «сєвєр» на території рф</h1><hr/>Published Time: 2024-11-20T08:41:00+08:00<br>Author: Army Inform<br>Description: Про це повідомило Головне управління розвідки Міноборони України.    Мешканці губкіна...<br>Images: <a href="https://armyinform.com.ua/wp-content/uploads/2024/11/bez-imeni-28.jpg">000000.jpg</a><br>Categories: Актуальна тема, Новини<br>Tags: ГУР МОУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="514" src="../Images/2024-11-20T08-41-00-08-00/000000.jpg" srcset="../Images/2024-11-20T08-41-00-08-00/000000.jpg" width="954"> </img></figure><!-- .post-thumbnail -->
<p><strong> У місті губкін бєлгородської області рф успішно уражено командний пункт угруповання військ «сєвєр» російської окупаційної армії. </strong></p>
<p>Про це <a href="https://t.me/DIUkraine/4865" rel="nofollow" target="_blank">повідомило</a> Головне управління розвідки Міноборони України.</p>
<p>Мешканці губкіна спостерігали густий чорний дим, відчували його запах, чули гучні звуки вибухів.</p>
<p><iframe allowfullscreen="allowfullscreen" frameborder="0" height="314" loading="lazy" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2FDefenceIntelligenceofUkraine%2Fvideos%2F1735639313942546%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>ГУР МО України нагадує — за кожен здійснений проти українського народу злочин буде адекватна, справедлива відплата.</p>
<p>Як повідомляла АрміяInform, у ніч на 19 листопада підрозділи Збройних Сил України, у взаємодії з іншими складовими Сил оборони, <a href="https://armyinform.com.ua/2024/11/19/syly-oborony-ukrayiny-urazyly-vorozhyj-arsenal-na-bryanshhyni/">завдали вогневого ураження</a> по арсеналу 1046 центру матеріально-технічного забезпечення у районі міста карачев брянської області рф.</p>
<p>12 листопада Сили оборони <a href="https://armyinform.com.ua/2024/11/12/syly-oborony-ukrayiny-urazyly-vorozhyj-sklad-pmm-na-terytoriyi-rf/">завдали вогневого ураження</a> по складу пально-мастильних матеріалів «Осколнєфтєснаб», що біля міста Старий Оскол Белгородської області рф.</p>
<p>Ураження подібних об’єктів створює серйозні логістичні проблеми для армії російських окупантів та суттєво знижує їхній наступальний потенціал.</p>
</div><p>Source: <a href="https://armyinform.com.ua/2024/11/20/gur-mou-urazheno-komandnyj-punkt-ugrupovannya-vijsk-syevyer-na-terytoriyi-rf/">https://armyinform.com.ua/2024/11/20/gur-mou-urazheno-komandnyj-punkt-ugrupovannya-vijsk-syevyer-na-terytoriyi-rf/</a></p></body></html>