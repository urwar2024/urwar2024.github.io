<html><body><h1>Запоріжжя 415 разів за добу здригнулося від російських ударів</h1><hr/>Published Time: 2024-11-20T07:31:00+08:00<br>Author: Army Inform<br>Description: Про це повідомив начальник Запорізької ОВА Іван Федоров.    Війська рф здійснили 4...<br>Images: <a href="https://armyinform.com.ua/wp-content/uploads/2024/11/photo_5325858154434650850_y.jpg">000000.jpg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф, обстріл Запоріжжя<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="881" src="../Images/2024-11-20T07-31-00-08-00/000000.jpg" srcset="../Images/2024-11-20T07-31-00-08-00/000000.jpg" width="1280"> </img></figure><!-- .post-thumbnail -->
<p><strong> Упродовж доби окупанти завдали 415 ударів по 12 населених пунктах Запорізької області. </strong></p>
<p>Про це <a href="https://t.me/ivan_fedorov_zp/13565" rel="nofollow" target="_blank">повідомив</a> начальник Запорізької ОВА Іван Федоров.</p>
<p>Війська рф здійснили 4 авіаційні атаки по Степногірську, Лобковому та Новодарівці.</p>
<p>За його словами, 190 БПЛА різної модифікації атакували Лобкове, Гуляйполе, Щербаки, Новоандріївку, Новоданилівку, Малу Токмачку, Білогір’я, Малинівку, Ольгівське та Новодарівку.</p>
<p>Крім цього, 21 обстріл з РСЗВ накрив Новоданилівку, Новоандріївку та Малу Токмачку.</p>
<p>Як зазначив Іван Федоров, 200 артобстрілів завдано по території Лобкового, Приморського, Гуляйполя, Щербаків, Новоандріївки, Новоданилівки, Малої Токмачки, Білогір’я, Малинівки, Ольгівського та Новодарівки.</p>
<p>Також надійшло 22 повідомлення про руйнування житлових будинків та об’єктів інфраструктури. Мирні жителі не постраждали.</p>
<p>Крім цього, за <a href="https://t.me/ivan_fedorov_zp/13560" rel="nofollow" target="_blank">інформацією</a> Івана Федорова, росіяни завдали удару по населеному пункту Запорізької області. Попередньо, поцілили в житлову забудову. Наслідки наразі уточнюються.</p>
<p>Як повідомляла АрміяInform, у Глухові завершили пошукову операцію: <a href="https://armyinform.com.ua/2024/11/19/u-gluhovi-zavershyly-poshukovu-operacziyu-rosijski-drony-vbyly-12-lyudej/">російські дрони вбили 12 людей</a>.</p>
</div><p>Source: <a href="https://armyinform.com.ua/2024/11/20/zaporizhzhya-415-raziv-za-dobu-zdrygnulosya-vid-rosijskyh-udariv/">https://armyinform.com.ua/2024/11/20/zaporizhzhya-415-raziv-za-dobu-zdrygnulosya-vid-rosijskyh-udariv/</a></p></body></html>