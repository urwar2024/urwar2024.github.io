<html><body><h1>В Одесі зросла кількість загиблих внаслідок російського удару 18 листопада</h1><hr/>Published Time: 2024-11-20T13:51:00+08:00<br>Author: Army Inform<br>Description: Про це повідомив мер Одеси Геннадій Терехов.    Медики відчайдушно боролися за його...<br>Images: <a href="https://armyinform.com.ua/wp-content/uploads/2024/11/5321292531184560653-1.jpg">000000.jpg</a><br>Categories: Новини<br>Tags: Одеса, ракетні удари рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-11-20T13-51-00-08-00/000000.jpg" srcset="../Images/2024-11-20T13-51-00-08-00/000000.jpg" width="1280"> <figcaption class="wp-caption-text">
		Наслідки російського удару по Одесі 18 листопада</figcaption>
</img></figure><!-- .post-thumbnail -->
<p><strong> Сьогодні в міській лікарні Одеси помер чоловік, який був поранений під час російського ракетного удару 18 листопада. </strong></p>
<p>Про це <a href="https://t.me/truonline/3580" rel="nofollow" target="_blank">повідомив</a> мер Одеси Геннадій Терехов.</p>
<p>Медики відчайдушно боролися за його життя, але травми були дуже важкими. Так, кількість загиблих зросла до 11. Раніше стало відомо, що серед загиблих 7 поліцейських, медик та двоє місцевих мешканців.</p>
<p>Пошкоджень зазнала цивільна інфраструктура в середмісті: житлові будинки, навчальні заклади та автотранспорт.</p>
<p>Напередодні повідомлялося, що кількість поранених внаслідок російського ракетного удару збільшилась до 47 людей.</p>
<p>За інформацією Повітряних Сил ЗСУ, ворог атакував Одесу <a href="https://armyinform.com.ua/2024/11/18/povitryani-syly-zsu-povidomyly-podrobyczi-rosijskogo-raketnogo-udaru-po-odesi/">балістичною ракетою «Іскандер-М»</a>, яку було збито протиповітряною обороною. Уламки ракети впали в житловий сектор.</p>
</div><p>Source: <a href="https://armyinform.com.ua/2024/11/20/v-odesi-zrosla-kilkist-zagyblyh-vnaslidok-rosijskogo-udaru-18-lystopada/">https://armyinform.com.ua/2024/11/20/v-odesi-zrosla-kilkist-zagyblyh-vnaslidok-rosijskogo-udaru-18-lystopada/</a></p></body></html>