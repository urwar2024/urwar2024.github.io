<html><body><h1>У Повітряних Силах закликали до стриманості й розсудливості</h1><hr/>Published Time: 2024-11-20T21:24:00+08:00<br>Author: Army Inform<br>Description: Про це написав увечері 20 листопада начальник служби зв’язків з громадськістю...<br>Images: <a href="https://armyinform.com.ua/wp-content/uploads/2024/11/ignat_dopysy-u-vorozhyh-kanalah-pro-ukrayinskyj-udar.jpg">000000.jpg</a><br>Categories: Новини<br>Tags: Повітряні Сили ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="574" src="../Images/2024-11-20T21-24-00-08-00/000000.jpg" srcset="../Images/2024-11-20T21-24-00-08-00/000000.jpg" width="1069"> <figcaption class="wp-caption-text">
		В російських каналах було багато повідомлень про потужний український повітряний удар по Курщині</figcaption>
</img></figure><!-- .post-thumbnail -->
<p><strong> Ворог щодня того й добивається, аби посіяти серед українців паніку та зневіру в наш спротив, у наш успіх. Українці мають цьому протидіяти. </strong></p>
<p>Про це написав <a href="https://www.facebook.com/yuriy.ignat/posts/pfbid02bSG4P1A9dBhwmPL7U8Y6sVujyFLLDfcsKprsrL5JC65Zp9DuvR8JEtSkT8HV8VXEl" rel="nofollow" target="_blank">увечері 20 листопада</a> начальник служби зв’язків з громадськістю Командування Повітряних Сил ЗСУ полковник Юрій Ігнат.</p>
<p>«Звісно, що немає диму без вогню, і ясно, що маємо бути пильними під час ракетних небезпек, загрози балістики й т.д. Головне — стриманість та розсудливість! Ворог щодня того й добивається, аби посіяти серед українців паніку та зневіру в наш спротив, у наш успіх.</p>
<p>Тож поки в Україні цілий день панував неспокій через російське ІПСО, на Курщині «сильно штормило», — пишуть у ворожих російських пабліках!», — зауважив Юрій Ігнат.</p>
<p>Він запевнив, що усі сили та засоби Повітряних Сил в постійній готовності.</p>
<p>«Усе, що маємо на озброєнні використовується для захисту країни — тут без варіантів. Авіація, ЗРВ, розвідка, РЕБ, МВГ, ну і … Наталя на даху. Тримаймо стрій! Разом — до перемоги!», — написав Юрій Ігнат.</p>
<p>Як повідомляла АрміяInform, у ГУР <a href="https://armyinform.com.ua/2024/11/20/u-gur-sprostuvaly-fejkovi-povidomlennya-pro-masovanyj-udar/">спростували</a> фейкові повідомлення про «масований удар».</p>
</div><p>Source: <a href="https://armyinform.com.ua/2024/11/20/u-povitryanyh-sylah-zaklykaly-do-strymanosti-j-rozsudlyvosti/">https://armyinform.com.ua/2024/11/20/u-povitryanyh-sylah-zaklykaly-do-strymanosti-j-rozsudlyvosti/</a></p></body></html>