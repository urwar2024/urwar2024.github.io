<html><body><h1>Рустем Умєров зустрівся з представниками парламенту Королівства Данія</h1><hr/>Published Time: 2024-11-20T18:03:00+08:00<br>Author: Army Inform<br>Description: Про це увечері 20 листопада повідомило Міністерство оборони України.    «Під час зустрічі...<br>Images: <a href="https://armyinform.com.ua/wp-content/uploads/2024/11/rustem-umyerov_zustrich-z-danskymy-parlamentaryamy.jpg">000000.jpg</a><br>Categories: Новини<br>Tags: Данія, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-20T18-03-00-08-00/000000.jpg" srcset="../Images/2024-11-20T18-03-00-08-00/000000.jpg" width="1600"> </img></figure><!-- .post-thumbnail -->
<p><strong> Міністр оборони України подякував за послідовну підтримку, яка є надзвичайно важливою для України в умовах щоденних атак ворога. </strong></p>
<p>Про це <a href="https://t.me/ministry_of_defense_ua/11033" rel="nofollow" target="_blank">увечері 20 листопада</a> повідомило Міністерство оборони України.</p>
<p>«Під час зустрічі розповів про План перемоги Президента Володимира Зеленського. Зокрема, підкреслив, що для України критично важливо отримати запрошення до НАТО та стати повноправним членом ЄС.</p>
<p>Це ключові кроки для зміцнення нашої безпеки та повернення стабільності у регіоні», — заявив Міністр.</p>
<p>Він наголосив, що коаліція авторитарних країн на чолі з росією має отримати рішучу відповідь вільного світу.</p>
<p>«Разом ми маємо примусити агресора до миру. Для цього Україні потрібна далекобійна зброя і можливість завдавати ударів по військових об’єктах противника», — зауважив Рустем Умєров.</p>
<p>Окрему увагу на зустрічі приділили поглибленню співпраці з Данією та іншими скандинавськими країнами у межах Плану перемоги. Це навчання та оснащення українських підрозділів, розвиток оборонної промисловості, обмін технологіями та досвідом.</p>
<p>«Подякував за успішну реалізацію Данської моделі інвестицій в український оборонно-промисловий комплекс. Обговорили можливість розширення цієї співпраці: від закупівлі іноземного озброєння до створення спільних підприємств з виробництва техніки та боєприпасів.</p>
<p>Дякую нашим данським партнерам за підтримку та готовність спільно працювати над досягненням перемоги», — підсумував Рустем Умєров.</p>
<p>Як повідомляла АрміяInform, міністри оборони України та Данії <a href="https://armyinform.com.ua/2024/11/20/ministry-oborony-ukrayiny-i-daniyi-obgovoryly-zbilshennya-vijskovoyi-pidtrymky-ta-finansuvannya-opk/">обговорили</a> збільшення військової підтримки та фінансування ОПК.</p>
</div><p>Source: <a href="https://armyinform.com.ua/2024/11/20/rustem-umyerov-zustrivsya-z-predstavnykamy-parlamentu-korolivstva-daniya/">https://armyinform.com.ua/2024/11/20/rustem-umyerov-zustrivsya-z-predstavnykamy-parlamentu-korolivstva-daniya/</a></p></body></html>