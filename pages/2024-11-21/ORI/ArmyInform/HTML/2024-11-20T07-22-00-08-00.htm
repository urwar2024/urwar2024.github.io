<html><body><h1>Міністр оборони нагородив захисниць, які збили ракету Х-101</h1><hr/>Published Time: 2024-11-20T07:22:00+08:00<br>Author: Army Inform<br>Description: Міністр оборони України Рустем Умєров особисто подякував захисницям за їхній внесок...<br>Images: <a href="https://armyinform.com.ua/wp-content/uploads/2024/11/467308342_963022888979385_6218141179814801539_n.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/467510933_963022892312718_8110194440114774955_n.jpg">000001.jpg</a><br>Categories: Новини<br>Tags: stoprussia, агресія рф, війна, вторгнення рф, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-20T07-22-00-08-00/000000.jpg" srcset="../Images/2024-11-20T07-22-00-08-00/000000.jpg" width="1600"> </img></figure><!-- .post-thumbnail -->
<p><strong> Три українські військовослужбовиці стали символами професіоналізму та відваги, збивши російську крилату ракету Х-101 і захистивши важливий об’єкт критичної інфраструктури в Рівненській області. </strong></p>
<p>Міністр оборони України Рустем Умєров особисто <a href="https://www.facebook.com/rustemumerov.ua/posts/pfbid02qXG5hvh2vCWGAAZSfVx5x9MExEGrd1F4L9HB9ZCWGcairXFsyjTEBbkvBrhCTdPul" rel="nofollow" target="_blank">подякував</a> захисницям за їхній внесок у безпеку країни, вручивши їм відзнаки Міністерства оборони.</p>
<p>Героїчну операцію виконали:</p>
<ul>
<li><strong>Старший солдат Ольга Максименко</strong>, яка забезпечила відеофіксацію бойової операції. Її запис став доказом не тільки успішного виконання завдання, але й мотивуючим моментом для всіх нас.</li>
<li><strong>Старший солдат Валентина Стеблевець</strong>, яка працювала з планшетом, контролювала повітряну обстановку та передавала критично важливу інформацію про ціль. Її точна координація забезпечила успіх операції.</li>
<li>А влучний пуск із ПЗРК «Ігла» виконала <strong>солдат Наталія Грабарчук</strong>, яка раніше пройшла два курси підготовки у навчальному центрі в Десні. Її професіоналізм і зосередженість довели, що кожна мить підготовки має значення.</li>
</ul>
<img alt="" class="alignnone size-full wp-image-642157" height="1066" loading="lazy" sizes="(max-width: 1600px) 100vw, 1600px" src="../Images/2024-11-20T07-22-00-08-00/000001.jpg" srcset="../Images/2024-11-20T07-22-00-08-00/000001.jpg" width="1600">
<p>«Ваша робота захищає наше небо і наближає перемогу. Ми пишаємося вами, вашою службою та незламністю», — зазначив Рустем Умєров під час зустрічі.</p>
<p>Ця подія ще раз підкреслила важливість професійної підготовки та злагодженої роботи українських військових у протидії російській агресії.</p>
<p>Як повідомляла АрміяInform, уранці 17 листопада стрілець-зенітник зенітного ракетного підрозділу Галицько-Волинської радіотехнічної бригади <a href="https://armyinform.com.ua/2024/11/17/natasha-vluchyla-kolyshnya-vyhovatelka-dytsadochka-zbyla-rosijsku-raketu/">Наталія Грабарчук знищила крилату ракету з ПЗРК «Ігла»</a>. Це був її перший бойовий пуск, і перше влучання.</p>
</img></div><p>Source: <a href="https://armyinform.com.ua/2024/11/20/ministr-oborony-nagorodyv-zahysnycz-yaki-zbyly-raketu-h-101/">https://armyinform.com.ua/2024/11/20/ministr-oborony-nagorodyv-zahysnycz-yaki-zbyly-raketu-h-101/</a></p></body></html>