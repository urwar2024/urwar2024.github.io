<html><body><h1>Винагорода за знищену ворожу техніку: в застосунку «Армія+» стартувало нове опитування</h1><hr/>Published Time: 2024-11-20T15:21:00+08:00<br>Author: Army Inform<br>Description: Про це повідомив Міністр оборони Рустем Умєров на своїй сторінці у Facebook.    «Ми...<br>Images: <a href="https://armyinform.com.ua/wp-content/uploads/2024/11/467733637_963443888937285_4741789620215748299_n-e1732108404907.jpg">000000.jpg</a><br>Categories: Важливо, Новини<br>Tags: армія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="825" src="../Images/2024-11-20T15-21-00-08-00/000000.jpg" srcset="../Images/2024-11-20T15-21-00-08-00/000000.jpg" width="1280"> </img></figure><!-- .post-thumbnail -->
<p><strong> У застосунку «Армія+» стартувало нове опитування від Департаменту внутрішнього аудиту Міністерства оборони України. </strong></p>
<p>Про це <a href="https://www.facebook.com/rustemumerov.ua/posts/pfbid02JiapTWsEdNRD3FGXpwzUJFh63Gq42Ar8wy7uybje1ThztznUTG5bCDZjaRPcpTNWl" rel="nofollow" target="_blank">повідомив</a> Міністр оборони Рустем Умєров на своїй сторінці у Facebook.</p>
<p>«Ми досліджуємо, як реалізується одна з ключових соціальних гарантій — винагорода за знищену чи захоплену ворожу техніку», — зазначив він.</p>
<p>За даними Генштабу ЗСУ, за майже 3 роки широкомасштабного вторгнення наші захисники знищили майже 100 000 одиниць техніки ворога. За це військові мають право на грошову премію або додаткову відпустку.</p>
<p>Мета опитування — зрозуміти, чи знають військові про це право, як воно реалізується на практиці та з якими труднощами вони стикаються.</p>
<p>«Попередні опитування в Армія+ вже показали свою ефективність: думки військових впливали на зміни у навчанні, харчуванні та умовах служби. Тепер ми хочемо почути вас щодо важливих соціальних гарантій», — зазначив міністр.</p>
<p>Опитування триватиме 14 днів. За його результатами Департамент підготує конкретні рекомендації для покращення реалізації права військових на винагороду та відпустку.</p>
<p>Як повідомляла АрміяInform, в <a href="https://www.tiktok.com/@armyinformcomua/video/7438917104792816952" rel="noopener" target="_blank">Армія+ готують до запуску національну програму підтримки військових</a>.</p>
</div><p>Source: <a href="https://armyinform.com.ua/2024/11/20/vynagoroda-za-znyshhenu-vorozhu-tehniku-v-zastosunku-armiya-startuvalo-nove-opytuvannya/">https://armyinform.com.ua/2024/11/20/vynagoroda-za-znyshhenu-vorozhu-tehniku-v-zastosunku-armiya-startuvalo-nove-opytuvannya/</a></p></body></html>