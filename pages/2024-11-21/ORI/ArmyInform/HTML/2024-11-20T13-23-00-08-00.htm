<html><body><h1>Для воїнів ДШВ ЗСУ запровадили нову відзнаку</h1><hr/>Published Time: 2024-11-20T13:23:00+08:00<br>Author: Army Inform<br>Description: Про це повідомили в ДШВ ЗСУ.    Відзнака називається «За штурм», і нагороджуватимуть нею...<br>Images: <a href="https://armyinform.com.ua/wp-content/uploads/2024/11/bez-imeni-30.jpg">000000.jpg</a><br>Categories: Новини<br>Tags: ДШВ ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="609" src="../Images/2024-11-20T13-23-00-08-00/000000.jpg" srcset="../Images/2024-11-20T13-23-00-08-00/000000.jpg" width="1072"> </img></figure><!-- .post-thumbnail -->
<p><strong> У Десантно-штурмових військах ЗСУ впроваджено нову відзнаку для десантників, які проявили себе під час штурмових дій. </strong></p>
<p>Про це <a href="https://t.me/ua_dshv/4305" rel="nofollow" target="_blank">повідомили</a> в ДШВ ЗСУ.</p>
<p>Відзнака називається «За штурм», і нагороджуватимуть нею виключно військовослужбовців, які від двох разів і більше брали участь у виконанні бойового завдання у складі штурмових груп в умовах ближнього бою щодо захоплення об’єктів противника, при цьому проявляючи особисту мужність, рішучість та професіоналізм.</p>
<p>Дана нагорода є відзнакою командувача ДШВ ЗС України. Вона має овальну форму, периметр якої охоплює класичний вінок з лаврових гілок завширшки в один листок, що символізує перемогу та честь.</p>
<p>У центрі відзнаки розташований окопний ніж, який пронизує лінію оборони противника та символізує, що штурмові дії здійснюються (відбуваються) в безпосередньому зіткненні з противником, у ближньому бою, окопі тощо.</p>
<p>Окопний ніж срібного кольору, який пронизує лінію оборони, символізує успішність штурмових (наступальних) дій. Внизу відзнаки розташовується табличка з написом «За штурм». Цей напис підкреслює, що відзнака вручається за особисту участь у штурмових діях.</p>
<p>Командувач Десантно-штурмових військ ЗС України бригадний генерал Ігор Скибюк своїм розпорядженням вже затвердив Положення про нову відзнаку «За штурм».</p>
</div><p>Source: <a href="https://armyinform.com.ua/2024/11/20/dlya-voyiniv-dshv-zsu-zaprovadyly-novu-vidznaku-za-shturm/">https://armyinform.com.ua/2024/11/20/dlya-voyiniv-dshv-zsu-zaprovadyly-novu-vidznaku-za-shturm/</a></p></body></html>