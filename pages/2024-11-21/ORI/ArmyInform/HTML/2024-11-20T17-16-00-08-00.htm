<html><body><h1>Бо ідіот — російському актору Володимиру Машкову дали 10 років і конфіскували квартиру в Одесі</h1><hr/>Published Time: 2024-11-20T17:16:00+08:00<br>Author: Army Inform<br>Description: Про це повідомила 20 листопада Служба безпеки України.    Оскільки зловмисник...<br>Images: <a href="https://armyinform.com.ua/wp-content/uploads/2024/11/sbu_mashkov.jpg">000000.jpg</a><br>Categories: Новини<br>Tags: СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-11-20T17-16-00-08-00/000000.jpg" srcset="../Images/2024-11-20T17-16-00-08-00/000000.jpg" width="1200"> </img></figure><!-- .post-thumbnail -->
<p><strong> До 10 років позбавлення волі заочно приговорили російського актора Володимира Машкова, який вихваляє війну рф проти України. Також у нього конфіскували квартиру площею 100 кв.м. в елітному районі на узбережжі Одеси. </strong></p>
<p>Про це <a href="https://t.me/SBUkr/13429" rel="nofollow" target="_blank">повідомила 20 листопада</a> Служба безпеки України.</p>
<p>Оскільки зловмисник переховується в рф, судовий розгляд відбувався у спеціальному судовому провадженні, за відсутності обвинуваченого.</p>
<p>Машков входить до пулу кремлівських пропагандистів і часто виступає на масових акціях із підтримки повномасштабної війни проти України.</p>
<p>У грудні 2023 року фігуранта призначили співголовою «виборчого штабу» путіна на так званих виборах президента рф.</p>
<p>Тоді Машков їздив по росії й тимчасово захоплених регіонах України, де пропагував рашизм та героїзував окупаційні угруповання країни-агресора.</p>
<p>Серед іншого, під час прокремлівських «концертів-мітингів» він закликав до продовження ракетно-бомбових ударів по цивільній інфраструктурі нашої держави.</p>
<p>На підставі зібраних слідчими Служби безпеки доказів суд визнав Машкова винним за двома статтями Кримінального кодексу України:</p>
<ul>
<li>ч. 2 ст. 210 (посягання на територіальну цілісність і недоторканність України);</li>
<li>ст. 436 (пропаганда війни).</li>
</ul>
<p>Наразі тривають комплексні заходи для притягнення засудженого до відповідальності за злочини проти нашої держави.</p>
<p>Володимир Машков зіграв багато ролей в кіно, зокрема в російському серіалі «Ідіот».</p>
<p>Як повідомляла АрміяInform, завдяки доказовій базі Служби безпеки реальний термін ув’язнення <a href="https://armyinform.com.ua/2024/11/15/vid-kafedry-do-kamery-doczent-grushnyk-otrymav-personalnu-rezydencziyu-na-15-rokiv-ale-ye-nyuans/">отримав</a> ще один агент російської воєнної розвідки (більш відомої як гру), який діяв у Харкові.</p>
</div><p>Source: <a href="https://armyinform.com.ua/2024/11/20/bo-idiot-rosijskomu-aktoru-volodymyru-mashkovu-daly-10-rokiv-i-konfiskuvaly-kvartyru-v-odesi/">https://armyinform.com.ua/2024/11/20/bo-idiot-rosijskomu-aktoru-volodymyru-mashkovu-daly-10-rokiv-i-konfiskuvaly-kvartyru-v-odesi/</a></p></body></html>