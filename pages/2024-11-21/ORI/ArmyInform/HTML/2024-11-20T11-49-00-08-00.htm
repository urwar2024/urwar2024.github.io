<html><body><h1>«Ляпас путінському режиму»: у ДШВ розповіли, чим є Курська офензива</h1><hr/>Published Time: 2024-11-20T11:49:00+08:00<br>Author: Army Inform<br>Description: Про це в ефірі телемарафону «Єдині новини» розповів бригадний генерал Ігор Скибюк,...<br>Images: <a href="https://armyinform.com.ua/wp-content/uploads/2024/11/znimok-ekrana-363-e1732087861868.png">000000.png</a><br>Categories: Новини<br>Tags: ДШВ, Ігор Скибюк, Курська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="683" src="../Images/2024-11-20T11-49-00-08-00/000000.png" srcset="../Images/2024-11-20T11-49-00-08-00/000000.png" width="1260"> </img></figure><!-- .post-thumbnail -->
<p><strong> Курська операція налякала російський політичний та військовий істеблішмент та порушила їхні плани і терміни. </strong></p>
<p>Про це в ефірі телемарафону «Єдині новини» <a href="https://www.youtube.com/watch?v=j5TqaWCCdUg" rel="nofollow" target="_blank">розповів</a> бригадний генерал Ігор Скибюк, командувач Десантно-штурмових військ Збройних Сил України.</p>
<p>За словами, Ігоря Скибюка, крім того, що Курська операція скувала 50-тисячне угруповання противника, вона важлива тим, що показала слабкість ворога.</p>
<p>«Коли ми розпочали нашу операцію, їхні резерви були настільки повільні. Вони перекидалися не штатною технікою, а якимись збірними автомобільними колонами, групами. Це показало недостатню кількість бойової техніки у них в підрозділах. Це була така оцінка. Я не очікував цього. Це такий ляпас путінському режиму», — розповів Ігор Скибюк.</p>
<p>Як <a href="https://armyinform.com.ua/2024/11/19/u-zsu-rozpovily-yak-rosijski-vijska-zminyly-taktyku-na-kurshhyni/">повідомляла </a>АрміяInform, російські війська змінили тактику на Курщині.</p>
</div><p>Source: <a href="https://armyinform.com.ua/2024/11/20/lyapas-putinskomu-rezhymu-v-dshv-rozpovily-chym-ye-kurska-ofenzyva/">https://armyinform.com.ua/2024/11/20/lyapas-putinskomu-rezhymu-v-dshv-rozpovily-chym-ye-kurska-ofenzyva/</a></p></body></html>