<html><body><h1>На Покровському напрямку Сили оборони зупинили 38 атак ворога — Генштаб ЗСУ</h1><hr/>Published Time: 2024-11-20T08:32:00+08:00<br>Author: Army Inform<br>Description: Про це йдеться в оперативній інформації Генерального штабу ЗСУ станом на 8:00 20...<br>Images: <a href="https://armyinform.com.ua/wp-content/uploads/2024/11/467434843_917362747243471_7108854882495116117_n.jpg">000000.jpg</a><br>Categories: Новини<br>Tags: генштаб зсу, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="506" src="../Images/2024-11-20T08-32-00-08-00/000000.jpg" srcset="../Images/2024-11-20T08-32-00-08-00/000000.jpg" width="787"> </img></figure><!-- .post-thumbnail -->
<p><strong> Минулої доби на фронті зафіксовано 139 бойових зіткнень. </strong></p>
<p>Про це йдеться в <a href="https://www.facebook.com/GeneralStaff.ua/posts/pfbid0NSAZaocWfX88DR8Uf3rG9amXLg4JwE1HH9FFKLQLmwKauqzbdasyMBefeK6K4gpUl?locale=uk_UA" rel="nofollow" target="_blank">оперативній інформації</a> Генерального штабу ЗСУ станом на 8:00 20 листопада.</p>
<p><strong>На Харківському напрямку</strong> ворог п’ять разів безуспішно намагався вклинитись в оборону наших захисників неподалік Вовчанська.</p>
<p><strong>На Куп’янському напрямку</strong> за добу відбулося 11 атак окупантів. Сили оборони відбивали штурмові дії противника неподалік Кіндрашівки, Лозової, Петропавлівки, Загризового, Першотравневого та Кругляківки. На даному напрямку ворог активно застосовував авіацію.</p>
<p><strong>На Лиманському напрямку ворог</strong> атакував 14 разів. Намагався вклинитися в нашу оборону поблизу Греківка, Новоєгорівка, Григорівка, Торське та Терни.</p>
<p>У районі Ступочок відбулось одне боєзіткнення <strong>на Краматорському напрямку</strong>.</p>
<p>Активно застосовуючи бомбардувальну авіацію <strong>на Торецькому напрямку</strong>, ворог здійснив вісім атак неподалік Торецька, Дружби та Щербинівки.</p>
<p><strong>На Покровському напрямку</strong> наші захисники зупинили 38 штурмових дій агресора в районах Променя, Лисівки, Петрівки, Даченського, Миролюбівки, Новоторецького, Юр’ївки, Пустинки та Пушкіного.</p>
<p><strong>На Курахівському напрямку</strong> Сили оборони відбили 23 атаки. Найактивніше окупанти намагалися просунутися в районах Новоселидівки, Сонцівки, Берестків, Курахового, Дальнього, Єлизаветівки та Антонівки.</p>
<p><strong>На Времівському напрямку</strong> противник, за підтримки авіації, здійснив 15 штурмів наших позицій поблизу Костянтинопольського, Трудового, Сухих Ялів, Роздольного та Новодарівки.</p>
<p><strong>На Оріхівському напрямку</strong> окупанти один раз без успіху атакували у бік Новоандріївки.</p>
<p><strong>На Придніпровському напрямку</strong> за минулу добу наші захисники зупинили дві спроби російських загарбників просунутися вперед, окупанти отримали жорстку відсіч, зазнавши втрат, відійшли.</p>
<p><strong>На Волинському та Поліському напрямках</strong> ознак формування наступальних угруповань ворога не виявлено.</p>
<p>На кордоні із Сумською областю противник з території РФ активно застосовує артилерію та авіацію по районах українських населених пунктів.</p>
<p>Наші воїни завдають окупаційним військам відчутних втрат у живій силі, техніці та активно підривають наступальний потенціал ворога в тилу.</p>
<p>Загалом, минулої доби <a href="https://armyinform.com.ua/2024/11/20/majzhe-pyat-desyatkiv-artsystem-ta-1690-okupantiv-genshtab-zsu-oprylyudnyv-vtraty-rf/">втрати російських загарбників становили 1690 осіб</a>. Також українські воїни знешкодили 8 танків, 27 бойових броньованих машин, 49 артилерійських систем, 2 засоби ППО, 91 БПЛА оперативно-тактичного рівня, 2 крилаті ракети, 100 автомобілів та 2 одиниці спеціальної техніки окупантів.</p>
</div><p>Source: <a href="https://armyinform.com.ua/2024/11/20/na-pokrovskomu-napryamku-syly-oborony-zupynyly-38-atak-voroga-genshtab-zsu/">https://armyinform.com.ua/2024/11/20/na-pokrovskomu-napryamku-syly-oborony-zupynyly-38-atak-voroga-genshtab-zsu/</a></p></body></html>