<html><body><h1>Видають себе за місцевих: у Торецьку окупанти перевдягаються в цивільний одяг</h1><hr/>Published Time: 2024-11-20T20:53:00+08:00<br>Author: Army Inform<br>Description: Про це в ефірі телемарафону «Суспільне Новини» розповіла речниця ОТУ «Луганськ» майор...<br>Images: <a href="https://armyinform.com.ua/wp-content/uploads/2024/11/kombatant.jpg">000000.jpg</a><br>Categories: Новини<br>Tags: ОТУ «Луганськ», Торецьк, Торецький напрямок<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="661" src="../Images/2024-11-20T20-53-00-08-00/000000.jpg" srcset="../Images/2024-11-20T20-53-00-08-00/000000.jpg" width="1024"> <figcaption class="wp-caption-text">
		Ілюстративне зображення</figcaption>
</img></figure><!-- .post-thumbnail -->
<p><strong> Наявність у місті цивільних мешканців, які не погодились вчасно евакуюватися, надзвичайно ускладнює бойову роботу українським військовим, адже росіяни часто перевдягаються в цивільний одяг з метою ввести в оману бійців Сил оборони. </strong></p>
<p>Про це в ефірі телемарафону «Суспільне Новини» <a href="https://youtu.be/aDXWlQ2K0dM" rel="nofollow" target="_blank">розповіла</a> речниця ОТУ «Луганськ» майор Анастасія Бобовнікова.</p>
<p>— У Торецьку зараз складна ситуація, ведуться дуже важкі міські бої. Ворог втратив близько 70 осіб вбитими і пораненими [минулої доби]. Можете собі уявити яка інтенсивність цих бойових дій. Тобто ворог буквально м’ясними штурмами закидає наших військовослужбовців, — сказала вона.</p>
<p>Речниця повідомила, у місті лишаються місцеві мешканці, а російські військовослужбовці перевдягаються у цивільний одяг, щоб ввести в оману українських солдатів.</p>
<p>— Щодо цивільних, то вони там досі залишаються. Це неймовірно ускладнює роботу наших військовослужбовців. Тому що ворог перевдягається в цивільний одяг, намагаючись таким чином обманути наших військовослужбовців, — розповіла вона.</p>
<p>Бійці Сил оборони намагаються виявляти і протидіяти ворогу.</p>
<p>— Ми намагаємося виявляти подібні спроби, але це дуже важко як з моральної точки зору, так і з точки зору військової. Тому що військовослужбовець кожного разу мусить двічі подумати, хто перед ним — цивільна особа чи противник, перевдягнений у цивільний одяг, — пояснила Анастасія Бобовнікова.</p>
<p>Раніше АрміяInform повідомляла, що <a href="https://armyinform.com.ua/2024/11/19/smertnyky-u-chasovomu-yari-rosiyany-bizhat-u-myasnu-rozvidku-pid-strahom-rozstrilu/">у Часовому Ярі росіяни біжать у «м’ясну» розвідку під страхом розстрілу</a>.</p>
</div><p>Source: <a href="https://armyinform.com.ua/2024/11/20/vydayut-sebe-za-misczevyh-u-toreczku-okupanty-perevdyagayutsya-v-czyvilnyj-odyag/">https://armyinform.com.ua/2024/11/20/vydayut-sebe-za-misczevyh-u-toreczku-okupanty-perevdyagayutsya-v-czyvilnyj-odyag/</a></p></body></html>