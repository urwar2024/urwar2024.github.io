<html><body><h1>Командувач ДШВ ЗСУ пояснив, як далекобійні удари по рф вплинуть на дії ворога</h1><hr/>Published Time: 2024-11-20T09:54:00+08:00<br>Author: Army Inform<br>Description: Таку інформацію підтвердив в ефірі телемарафону «Єдині новини» бригадний генерал Ігор...<br>Images: <a href="https://armyinform.com.ua/wp-content/uploads/2024/11/igor-skybyuk-dshv-zsu-prapor-intervyu-novynarnya-scaled.jpg">000000.jpg</a><br>Categories: Актуальна тема, Новини<br>Tags: ATACMS, далекобійна зброя, ДШВ, Ігор Скибюк, удари по росії<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1299" sizes="(max-width: 2048px) 100vw, 2048px" src="../Images/2024-11-20T09-54-00-08-00/000000.jpg" srcset="../Images/2024-11-20T09-54-00-08-00/000000.jpg" width="2048"> <figcaption class="wp-caption-text">
		Бригадний генерал Ігор Скибюк, командувач Десантно-штурмових військ Збройних Сил України</figcaption>
</img></figure><!-- .post-thumbnail -->
<p><strong> Ударів російськими авіабомбами по українських населених пунктах та лінії фронту може бути відчутно менше після того, як Україна отримала дозвіл розширити застосування далекобійної зброї. </strong></p>
<p>Таку інформацію <a href="https://www.youtube.com/watch?v=j5TqaWCCdUg" rel="nofollow" target="_blank">підтвердив</a> в ефірі телемарафону «Єдині новини» бригадний генерал Ігор Скибюк, командувач Десантно-штурмових військ Збройних Сил України.</p>
<p>За словами Ігоря Скибюка, оперативний рівень побудови противника і наші оперативні завдання тепер будуть відповідати дальності роботи далекобійної зброї.</p>
<p>«Це значно ускладнить розгортання його логістичних баз і сил. Це ускладнить базування його тактичної ударної авіації, армійської авіації. Значно ускладнить розгортання його резервів, пунктів управління — тобто все буде в нашій досяжності», — розповів командувач Десантно-штурмових військ Збройних Сил України.</p>
<p>Як <a href="https://armyinform.com.ua/2024/11/13/czyfrovyj-dokumentoobig-vid-vijskovogo-do-komanduvannya-yaka-brygada-stala-liderom-u-vykorystanni-armiya/">повідомляла</a> АрміяInform, президент Литви Гітанас Науседа підтримав рішення надати Україні право бити по військових цілях на території рф далекобійною зброєю.</p>
</div><p>Source: <a href="https://armyinform.com.ua/2024/11/20/komanduvach-dshv-zsu-poyasnyv-yak-dalekobijni-udary-po-rf-vplynut-na-diyi-voroga/">https://armyinform.com.ua/2024/11/20/komanduvach-dshv-zsu-poyasnyv-yak-dalekobijni-udary-po-rf-vplynut-na-diyi-voroga/</a></p></body></html>