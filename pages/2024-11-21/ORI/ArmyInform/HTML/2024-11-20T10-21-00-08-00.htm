<html><body><h1>Сотні метрів, іноді метри: у ДШВ розповіли, чого коштують ворогу «м’ясні штурми»</h1><hr/>Published Time: 2024-11-20T10:21:00+08:00<br>Author: Army Inform<br>Description: Про це в ефірі телемарафону «Єдині новини» розповів бригадний генерал Ігор Скибюк,...<br>Images: <a href="https://armyinform.com.ua/wp-content/uploads/2024/11/znimok-ekrana-363-e1732087861868.png">000000.png</a><br>Categories: Новини<br>Tags: stoprussia, ДШВ, Ігор Скибюк, м'ясні штурми<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="683" src="../Images/2024-11-20T10-21-00-08-00/000000.png" srcset="../Images/2024-11-20T10-21-00-08-00/000000.png" width="1260"> </img></figure><!-- .post-thumbnail -->
<p><strong> Противник сконцентрував зусилля, він має досить багато ресурсів для реалізації своїх планів, проте всі просування коштують йому величезних втрат особового складу і техніки. </strong></p>
<p>Про це в ефірі телемарафону «Єдині новини» <a href="https://www.youtube.com/watch?v=j5TqaWCCdUg" rel="nofollow" target="_blank">розповів</a> бригадний генерал Ігор Скибюк, командувач Десантно-штурмових військ Збройних Сил України.</p>
<p>За словами Ігоря Скибюка, втрати ворога неспівмірні з його здобутками. Він «прогризає», реалізуючи свою кількісну перевагу, а не дивуючи військовим генієм. Мусимо розуміти — противника потрібно виснажити.</p>
<p>«Радив всім брати лінійку, дивитися в кілометрах, в сотнях метрах, інколи в метрах, наскільки і де ворог просунувся і чого це йому вартувало. Так, це прикро відступати, але інколи тактична обстановка вимагає відходу на певні інші рубежі», — розповів командувач Десантно-штурмових військ Збройних Сил України.</p>
<p>Як повідомляла АрміяInform, бійці 95 десантно-штурмової Поліської бригади ДШВ ЗСУ <a href="https://armyinform.com.ua/2024/11/19/spalyly-kupu-ahmativ-na-kurshhyni-desantnyky-vidbyly-ataku-novitnih-rosijskyh-panczernykiv/">розгромили у Курській області росіян</a>, які вирушили на штурм цілою колоною бронеавтомобілей «ахмат», названих на честь батька нинішнього російського гауляйтера Ічкерії.</p>
</div><p>Source: <a href="https://armyinform.com.ua/2024/11/20/sotni-metriv-inodi-metry-u-dshv-rozpovily-chogo-koshtuyut-vorogu-myasni-shturmy/">https://armyinform.com.ua/2024/11/20/sotni-metriv-inodi-metry-u-dshv-rozpovily-chogo-koshtuyut-vorogu-myasni-shturmy/</a></p></body></html>