<html><body><h1>У ГУР спростували фейкові повідомлення про «масований удар»</h1><hr/>Published Time: 2024-11-20T14:31:00+08:00<br>Author: Army Inform<br>Description: Про це інформує Головне управління розвідки МО України.    Месенджерами та соціальними...<br>Images: <a href="https://armyinform.com.ua/wp-content/uploads/2024/11/photo_5327879529252908244_y-1.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ГУР МО України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-11-20T14-31-00-08-00/000000.jpg" srcset="../Images/2024-11-20T14-31-00-08-00/000000.jpg" width="1280"> </img></figure><!-- .post-thumbnail -->
<p><strong> Країна-терорист проводить масовану інформаційно-психологічну атаку проти України. </strong></p>
<p>Про це <a href="https://t.me/DIUkraine/4870" rel="nofollow" target="_blank">інформує</a> Головне управління розвідки МО України.</p>
<p>Месенджерами та соціальними мережами нібито від імені ГУР поширювалося повідомлення про загрозу «особливо масованого» ракетно-бомбового удару по українських містах сьогодні.</p>
<p>Дане повідомлення — фейк, воно містить типове для російських інформаційно-психологічних операцій граматичні помилки.</p>
<p>У відомстві закликали довіряти інформації лише з офіційних ресурсів та від речників ГУР МО.</p>
<p>«Ворог, за неможливості підкорити українців силою, вдається до заходів залякування і психологічного тиску на суспільство. Просимо бути пильними та стійкими.</p>
<p>Не ігноруйте сигнали повітряної тривоги — безпечніше перечекати в укритті. Втім, закликаємо не піддаватись панічним настроям», — йдеться в повідомленні.</p>
<p>Як повідомляла АрміяInform, ворожі <a href="https://armyinform.com.ua/2024/11/20/propagandysty-vygadaly-fejk-pro-zdachu-u-polon-do-chogo-tut-tramp/">фейкороби все частіше у своїх вигаданих історіях «для переконливості»</a> посилаються на американський аналітичний центр «Інститут вивчення війни».</p>
</div><p>Source: <a href="https://armyinform.com.ua/2024/11/20/u-gur-sprostuvaly-fejkovi-povidomlennya-pro-masovanyj-udar/">https://armyinform.com.ua/2024/11/20/u-gur-sprostuvaly-fejkovi-povidomlennya-pro-masovanyj-udar/</a></p></body></html>