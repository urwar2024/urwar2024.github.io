<html><body><h1>ЗСУ зупинили 130 атак за добу: Сили оборони виснажують бойовий потенціал ворога</h1><hr/>Published Time: 2024-11-20T07:16:00+08:00<br>Author: Army Inform<br>Description: Про це інформує Генеральний штаб ЗС України.    Противник завдав, 51 авіаційний удар...<br>Images: <a href="https://armyinform.com.ua/wp-content/uploads/2024/11/467531469_917105037269242_415088279354064726_n-e1732048836745.jpg">000000.jpg</a><br>Categories: Новини<br>Tags: агресія рф, війна, вторгнення рф, ГШ ЗСУ, оперативна інформація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1100" sizes="(max-width: 2048px) 100vw, 2048px" src="../Images/2024-11-20T07-16-00-08-00/000000.jpg" srcset="../Images/2024-11-20T07-16-00-08-00/000000.jpg" width="2048"> </img></figure><!-- .post-thumbnail -->
<p><strong> На фронті відбулося 130 бойових зіткнень. Сили оборони спрямовують зусилля на зрив виконання російськими загарбниками планів наступу та виснаження їхнього бойового потенціалу. </strong></p>
<p>Про це <a href="https://www.facebook.com/GeneralStaff.ua/posts/pfbid0XJsXsWQ8PTa2SCjEpqYTBZeHzjMpZHH9HyRDGPjerUXVGtHoE4bBCM699eVh6rzhl" rel="nofollow" target="_blank">інформує</a> Генеральний штаб ЗС України.</p>
<p>Противник завдав, 51 авіаційний удар (зокрема, задіяв 78 КАБ) та 600 ударів дронами-камікадзе, здійснив майже 3,5 тисяч обстрілів позицій наших військ.</p>
<p>Поблизу Вовчанська <strong>на Харківському напрямку</strong> російські терористи п’ять разів штурмували позиції українських підрозділів. Ворог скидав авіабомби в районах Нескучного, Високої Яруги та Нової Козачої.</p>
<p>Одинадцять разів ворог атакував наші укріплення <strong>на Куп’янському напрямку</strong> поблизу Кіндрашівки, Лозової, Петропавлівки, Загризового, Першотравневого та Кругляківки. Авіаційних ударів зазнали Петропавлівка та Лозова.</p>
<p>Позиції українських захисників в районах населених пунктів Греківка, Новоєгорівка, Григорівка, Торське та Терни протягом доби <strong>на Лиманському напрямку</strong> 14 разів штурмували російські війська. Ворог скинув КАБ в районі Райгородка.</p>
<p><strong>На Сіверському напрямку</strong> противник скинув дев’ять авіабомб на Сіверськ та ще чотири на Закітне, наступальних дій не проводив.</p>
<p>Поблизу Ступочок відбулось одне боєзіткнення <strong>на Краматорському напрямку</strong>. Стінки та Миколаївка зазнали авіаударів КАБами.</p>
<p><strong>На Торецькому напрямку</strong> окупанти вісім разів штурмували у районах Торецька, Дружби та Щербинівки. Противник успіху не мав. Триває одне боєзіткнення в Торецьку. Авіаційних ударів ворог завдав по Романівці, Костянтинівці та Сухій Балці.</p>
<p><strong>На Покровському напрямку</strong> противник здійснив 37 штурмових і наступальних дій. Найбільша активність російських окупантів зберігається в районах Променю, Лисівки, Петрівки, Даченського, Миролюбівки, Новоторецького, Юр’ївки, Пустинки та Пушкіного. Чотири боєзіткнення на напрямку ще тривають.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Орієнтовні втрати ворога на напрямку склали 328 окупантів вбитими та пораненими, знищено танк, три БТР, вісім одиниць автомобільної техніки, також пошкоджено один танк, гармату, дві одиниці автомобільної техніки та одну САУ. Стара Миколаївка та Олександропіль були атаковані КАБами.</div>
<p>Інтенсивно атакує ворог наші підрозділи <strong>на Курахівському напрямку</strong>. Наразі нараховується 22 атаки. Терористи намагалися просунутися в районах Новоселидівки, Сонцівки, Берестків, Курахового, Дальнього, Єлизаветівки та Антонівки, на даний час точаться один бій поблизу Сонцівки.</p>
<p><strong>На Времівському напрямку</strong> агресор, за підтримки авіації, 15 разів штурмував передній край нашої оборони поблизу Костянтинопольського, Трудового, Сухих Ялів, Роздольного та Новодарівки. Чотири боєзіткнення досі тривають.</p>
<p>Безрезультатно для ворога закінчилась спроба просунутись вперед в напрямку Новоандріївки <strong>на Оріхівському напрямку</strong>.</p>
<p><strong>На Придніпровському напрямку</strong> відбито дві ворожі атаки, противник успіху не мав.</p>
<p>Триває операція Сил оборони України <strong>в Курській області</strong>. Українські захисники відбили понад 20 спроб окупантів вибити наші підрозділи із займаних позицій.</p>
<p>Також у відомстві відзначили українських воїнів зі 128 окремої гірсько-штурмової Закарпатської бригади, 126 окремої бригади територіальної оборони, 25 окремої повітрянодесантної Січеславської бригади, 71 окремої єгерської бригади, 38 окремої бригади морської піхоти, які стійко стримують навалу переважаючих сил противника.</p>
<p>Як повідомляла АрміяInform, бійці 63 механізованої бригади показали, <a href="https://armyinform.com.ua/2024/11/19/pererebylo-vorozhyj-dron-ne-zmig-doletity-do-nashogo-tanka/">як встановлення РЕБ допомагає зберігати бойову техніку від російських дронів-камікадзе</a>.</p>
</div><p>Source: <a href="https://armyinform.com.ua/2024/11/20/zsu-zupynyly-130-atak-za-dobu-syly-oborony-vysnazhuyut-bojovyj-potenczial-voroga/">https://armyinform.com.ua/2024/11/20/zsu-zupynyly-130-atak-za-dobu-syly-oborony-vysnazhuyut-bojovyj-potenczial-voroga/</a></p></body></html>