<html><body><h1>На Херсонщині двоє загиблих внаслідок російських обстрілів</h1><hr/>Published Time: 2024-11-20T08:03:00+08:00<br>Author: Army Inform<br>Description: Про це повідомив голова Херсонської ОДА Олександр Прокудін.    Минулої доби під ворожим...<br>Images: <a href="https://armyinform.com.ua/wp-content/uploads/2024/11/5323408433938031498.jpg">000000.jpg</a><br>Categories: Новини<br>Tags: ворожі обстріли, Херсонська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="600" sizes="(max-width: 800px) 100vw, 800px" src="../Images/2024-11-20T08-03-00-08-00/000000.jpg" srcset="../Images/2024-11-20T08-03-00-08-00/000000.jpg" width="800"> <figcaption class="wp-caption-text">
		Наслідки обстрілів на Херсонщині</figcaption>
</img></figure><!-- .post-thumbnail -->
<p><strong> У Херсонській області внаслідок російських обстрілів минулої доби загинули дві людини, ще 15 дістали поранення. </strong></p>
<p>Про це <a href="https://t.me/olexandrprokudin/5020" rel="nofollow" target="_blank">повідомив</a> голова Херсонської ОДА Олександр Прокудін.</p>
<p>Минулої доби під ворожим вогнем та авіаударами опинилися Антонівка, Велетенське, Широка Балка, Микільське, Олександрівка, Станіслав, Нововоронцовка, Михайлівка, Білозерка, Гаврилівка, Томарине, Понятівка, Веселе, Козацьке, Томина Балка, Червоний Маяк, Комишани, Садове, Новорайськ, Трифонівка та місто Херсон.</p>
<p>Військові рф били по критичній та соціальній інфраструктурі регіону; житлових кварталах населених пунктів області.</p>
<p>Ударами пошкоджені 5 багатоповерхівок та 23 приватні будинки. Також окупанти понівечили приватні автомобілі.</p>
<p>Під час нічної дронової атаки Сили протиповітряної оборони над територією нашої  області знищили один Shahed-131/136.</p>
<p>За <a href="https://t.me/khersonskaODA/27481" rel="nofollow" target="_blank">інформацією</a> Херсонської ОВА, до лікарні звернулася жінка, яка напередодні постраждала через російський обстріл Херсона. У момент ворожої атаки 73-річна херсонка перебувала у громадському транспорті. Вона дістала вибухову травму і поранення тулуба.</p>
<p class="p1"><span class="s1">Також медична допомога знадобилася чоловіку, який позавчора постраждав через російський обстріл Антонівки. У 51-річного потерпілого діагностували вибухову травму і контузію.</span></p>
<p>Як повідомляла АрміяInform, упродовж доби окупанти <a href="https://armyinform.com.ua/2024/11/20/zaporizhzhya-415-raziv-za-dobu-zdrygnulosya-vid-rosijskyh-udariv/">завдали 415 ударів</a> по 12 населених пунктах Запорізької області.</p>
</div><p>Source: <a href="https://armyinform.com.ua/2024/11/20/na-hersonshhyni-dvoye-zagyblyh-vnaslidok-rosijskyh-obstriliv/">https://armyinform.com.ua/2024/11/20/na-hersonshhyni-dvoye-zagyblyh-vnaslidok-rosijskyh-obstriliv/</a></p></body></html>