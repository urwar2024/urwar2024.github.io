<html><body><h1>Бариста-палій: у Вінниці затримали агента, який «звітував» у месенджері</h1><hr/>Published Time: 2024-11-20T12:51:00+08:00<br>Author: Army Inform<br>Description: Про це інформує Служба безпеки України.    За даними військової контррозвідки СБУ, агент...<br>Images: <a href="https://armyinform.com.ua/wp-content/uploads/2024/11/5328139847220715950.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/5328139847220715951-e1732092069784.jpg">000001.jpg</a><br>Categories: Новини<br>Tags: stoprussia, агресія рф, війна, вторгнення рф, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-11-20T12-51-00-08-00/000000.jpg" srcset="../Images/2024-11-20T12-51-00-08-00/000000.jpg" width="1280"> </img></figure><!-- .post-thumbnail -->
<p><strong> Служба безпеки затримала ще одного агента спецслужб рф, який діяв у Київській та Вінницькій областях. Ним виявився 22-річний бариста з Вінниці, який коригував ворожий вогонь та вчиняв підпали. </strong></p>
<p>Про це <a href="https://t.me/SBUkr/13421" rel="nofollow" target="_blank">інформує</a> Служба безпеки України.</p>
<p>За даними військової контррозвідки СБУ, агент збирав інформацію про одну з київських ТЕЦ, по якій окупанти планували здійснити комбінований удар із використанням ракетного озброєння та дронів-камікадзе.</p>
<p>Також він намагався виявити радіолокаційні станції ЗСУ, які захищають повітряний простір столичного регіону, зокрема над тепловими електростанціями.</p>
<p>Окрім виконання ворожих завдань на Київщині, зрадник намагався підпалити трансформаторні підстанції на залізниці у Вінницькій області.</p>
<img alt="" class="alignnone size-full wp-image-642286" height="736" loading="lazy" src="../Images/2024-11-20T12-51-00-08-00/000001.jpg" srcset="../Images/2024-11-20T12-51-00-08-00/000001.jpg" width="853">
<p>Утім, військова контррозвідка СБУ викрила зловмисника, задокументувала його злочини і затримала по гарячих слідах після спроби підпалити трансформатор.</p>
<p>Як встановило розслідування, молодик був дистанційно завербований гру рф у жовтні цього року.</p>
<p>Під час обшуків у зрадника вилучено мобільний телефон з анонімним чатом у месенджері, через який він «звітував» своєму російському куратору.</p>
<p>Слідчі Служби безпеки повідомили агенту про підозру за ч. 2 ст. 111 Кримінального кодексу України (державна зрада, вчинена в умовах воєнного стану).</p>
<p>Зловмисник перебуває під вартою. Йому загрожує довічне позбавлення волі з конфіскацією майна.</p>
<p>Комплексні заходи проводили за процесуального керівництва Вінницької обласної прокуратури.</p>
<p>Як повідомляла АрміяInform, від кафедри до камери: <a href="https://armyinform.com.ua/2024/11/15/vid-kafedry-do-kamery-doczent-grushnyk-otrymav-personalnu-rezydencziyu-na-15-rokiv-ale-ye-nyuans/">доцент-«грушник» отримав персональну резиденцію на 15 років</a>, але є нюанс.</p>
</img></div><p>Source: <a href="https://armyinform.com.ua/2024/11/20/barysta-palij-u-vinnyczi-zatrymaly-agenta-yakyj-zvituvav-u-mesendzheri/">https://armyinform.com.ua/2024/11/20/barysta-palij-u-vinnyczi-zatrymaly-agenta-yakyj-zvituvav-u-mesendzheri/</a></p></body></html>