<html><body><h1>Брат за брата: ветеран віддав мільйон гривень на протезування товаришу</h1><hr/>Published Time: 2024-11-20T19:04:00+08:00<br>Author: Army Inform<br>Description: Про це інформує Державна прикордонна служба України.    Сергій приєднався до лав...<br>Images: <a href="https://armyinform.com.ua/wp-content/uploads/2024/11/img_4160-e1732109617900.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/img_4155.jpg">000001.jpg</a>&nbsp;<a href="https://armyinform.com.ua/wp-content/uploads/2024/11/img_4150.jpg">000002.jpg</a><br>Categories: Новини<br>Tags: stoprussia, агресія рф, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="571" src="../Images/2024-11-20T19-04-00-08-00/000000.jpg" srcset="../Images/2024-11-20T19-04-00-08-00/000000.jpg" width="615"> </img></figure><!-- .post-thumbnail -->
<p><strong> 36-річний Сергій Грузенський, ветеран-прикордонник із Києва, зробив неймовірний вчинок: зібрані для нього кошти на протезування він передав побратиму, який також потребував допомоги. </strong></p>
<p>Про це <a href="https://dpsu.gov.ua/ua/news/44905-prikordonnik-viddav-zibranij-majzhe-miljon-griven-svoyemu-pobratimu" rel="nofollow" target="_blank">інформує</a> Державна прикордонна служба України.</p>
<p>Сергій приєднався до лав прикордонників у 2022 році. Під час оборони Костянтинівки влітку 2023 року внаслідок ракетного обстрілу він зазнав важких поранень, через які лікарям довелося ампутувати обидві ноги.</p>
<p>Після поранення Сергій проходив тривалу реабілітацію у київському госпіталі, де познайомився з іншим ветераном, Олександром, який також мав ампутацію однієї ноги. Їхнє спілкування переросло у справжню дружбу.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="642432,642434" data-itemtag="dl" data-link="file" data-max-width="100%" data-ratio="0.75" data-size="large" data-width="615"><div class="gallery galleryid-642430 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/11/img_4155.jpg" href="https://armyinform.com.ua/wp-content/uploads/2024/11/img_4155.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-20T19-04-00-08-00/000001.jpg" srcset="../Images/2024-11-20T19-04-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/img_4150.jpg" href="https://armyinform.com.ua/wp-content/uploads/2024/11/img_4150.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-20T19-04-00-08-00/000002.jpg" srcset="../Images/2024-11-20T19-04-00-08-00/000002.jpg" width="150"/></a>
</dt></dl>
</div>
</div>
<p>Дружина Сергія розпочала збір коштів на електронні протези, і спільними зусиллями вдалося зібрати майже мільйон гривень. Проте напередодні купівлі протезів з’явилася благодійна організація, яка знайшла донора для повної оплати протезування Сергія.</p>
<p>Вдячний за допомогу, Сергій без вагань вирішив передати зібрані кошти своєму побратиму Олександру, щоб він також міг отримати необхідний електронний протез.</p>
<p>Цей жест став прикладом щирої підтримки й братерства серед ветеранів, які попри власні випробування знаходять сили допомагати іншим.</p>
<p>Як повідомляла АрміяInform, бійці підрозділу «Гострі картузи» Національної гвардії під час зміни позицій <a href="https://armyinform.com.ua/2024/11/06/reb-praczyuye-nashi-piloty-dyvom-vryatuvalysya-vid-vorozhogo-fpv-drona/">були атаковані ворожим дроном-камікадзе</a>, який зупинив лише наплічник з обладнанням РЕБ.</p>
</div><p>Source: <a href="https://armyinform.com.ua/2024/11/20/brat-za-brata-veteran-viddav-miljon-gryven-na-protezuvannya-tovaryshu/">https://armyinform.com.ua/2024/11/20/brat-za-brata-veteran-viddav-miljon-gryven-na-protezuvannya-tovaryshu/</a></p></body></html>