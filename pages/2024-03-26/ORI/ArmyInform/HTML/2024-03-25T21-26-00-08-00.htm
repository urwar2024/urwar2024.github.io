<html><body><h1>У Чернівецькій області затримали ухилянтів, які намагалися доїхати до кордону за 5,5 тисяч євро</h1><hr/>Published Time: 2024-03-25T21:26:00+08:00<br>Author: Army Inform<br>Description: Про це інформує Державна прикордонна служба України.  Як зазначили у відомстві, крім...<br>Images: <a href="https://armyinform.com.ua/wp-content/uploads/2024/03/news_20240325_143821_1711370301.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-25T21-26-00-08-00/000000.jpg" srcset="../Images/2024-03-25T21-26-00-08-00/000000.jpg" width="1280"> </img></figure><!-- .post-thumbnail -->
<p><strong> Днями, за інформацією оперативників Окремого контрольно-пропускного пункту «Київ», прикордонники затримали трьох громадян України, які намагались незаконно перетнути державний кордон на одній із ділянок у Чернівецькій області. </strong></p>
<p style="font-weight: 400;">Про це <a href="https://dpsu.gov.ua/ua/news/dostavili-do-kordonu-ta-namagalis-vtekti/" rel="nofollow" target="_blank">інформує</a> Державна прикордонна служба України.</p>
<p style="font-weight: 400;">Як зазначили у відомстві, крім самих порушників, правоохоронці виявили і два транспортні засоби, якими їх доставляли до кордону.</p>
<p style="font-weight: 400;">«Водії транспортних засобів та ще один організатор переправлення намагались одразу вдатись до втечі. Тож прикордонникам довелося організувати невідкладні розшукові заходи. Автівки виявили та зупинили за 20 км від кордону», — йдеться в повідомленні.</p>
<p style="font-weight: 400;">У ДПСУ зауважили, що «підприємливі» перевізники за свої послуги отримали по 5,5 тисячі євро з кожного пасажира.</p>
<p style="font-weight: 400;">«Зрештою, стосовно громадян України, які намагались незаконно перетнути кордон склали адміністративні протоколи за частиною 2 статті 204-1 КУпАП, а ось стосовно організаторів дійства прикордонники надіслали повідомлення про виявлення ознак вчинення правопорушення за ст. 332 Кримінального кодексу України», — зауважили у відомстві.</p>
<p>Як повідомляла АрміяInform, трьох «альпіністів» <a href="https://armyinform.com.ua/2024/03/25/troh-alpinistiv-nagoduvaly-ta-vidigrily-pislya-nevdaloyi-sproby-peretnuty-kordon/">нагодували та відігріли</a> після невдалої спроби перетнути кордон.</p>
</div><p>Source: <a href="https://armyinform.com.ua/2024/03/25/u-cherniveczkij-oblasti-zatrymaly-uhylyantiv-yaki-namagalysya-doyihaty-do-kordonu-za-55-tysyach-yevro/">https://armyinform.com.ua/2024/03/25/u-cherniveczkij-oblasti-zatrymaly-uhylyantiv-yaki-namagalysya-doyihaty-do-kordonu-za-55-tysyach-yevro/</a></p></body></html>