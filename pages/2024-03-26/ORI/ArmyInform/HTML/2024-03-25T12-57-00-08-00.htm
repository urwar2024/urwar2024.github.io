<html><body><h1>Володимир Зеленський відреагував на ворожий балістичний удар по Києву</h1><hr/>Published Time: 2024-03-25T12:57:00+08:00<br>Author: Army Inform<br>Description: Заява Володимира Зеленського, зокрема, опублікована в його телеграм-каналі.    «Російські...<br>Images: <a href="https://armyinform.com.ua/wp-content/uploads/2024/03/photo_2024-03-25_12-47-10.jpg">000000.jpg</a><br>Categories: Новини, Події<br>Tags: атака ворога, Володимир Зеленський, Київ<br><div class="single-content">
<figure class="post-thumbnail">
<img alt="Наслідки російського удару по Києву 25.03.2024" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-25T12-57-00-08-00/000000.jpg" srcset="../Images/2024-03-25T12-57-00-08-00/000000.jpg" width="1280"> <figcaption class="wp-caption-text">
		Наслідки російського удару по Києву 25.03.2024. Джерело фото: t.me/V_Zelenskiy_official</figcaption>
</img></figure><!-- .post-thumbnail -->
<p><strong> Президент України Володимир Зеленський прокоментував удар, який російські окупанти завдали вранці 25 березня 2024 року по Києву двома балістичними ракетами. </strong></p>
<p>Заява Володимира Зеленського, зокрема, <a href="https://t.me/V_Zelenskiy_official/9864?single" rel="nofollow" target="_blank">опублікована</a> в його телеграм-каналі.</p>
<p>«Російські терористи завдали удару по столиці балістичними ракетами. На жаль, є пошкодження у будинках у звичайній міській забудові. На цей час відомо про п’ятьох постраждалих. Триває розбір завалів», — зазначив він.</p>
<p>За його словами, українська влада не втомлюється повторювати, що Україні потрібно більше систем протиповітряної оборони.</p>
<p>«Це безпека для наших міст і збережені людські життя. Всім нам у світі, хто поважає й захищає життя, треба зупинити цей терор», — зазначив Президент України.</p>
<p>Володимир Зеленський подякував рятувальникам Державної служби України з надзвичайних ситуацій, поліції, комунальникам і всім залученим службам, які цього ранку ліквідовують наслідки російської атаки на Київ.</p>
<p>Дивіться <a href="https://armyinform.com.ua/2024/03/25/naslidky-ataky-na-stolyczyu-fotoreportazh-armiyainform/">фоторепортаж</a> АрміяInform з наслідками атаки 25 березня 2024 року на Київ.</p>
</div><p>Source: <a href="https://armyinform.com.ua/2024/03/25/volodymyr-zelenskyj-vidreaguvav-na-vorozhyj-balistychnyj-udar-po-kyyevu/">https://armyinform.com.ua/2024/03/25/volodymyr-zelenskyj-vidreaguvav-na-vorozhyj-balistychnyj-udar-po-kyyevu/</a></p></body></html>