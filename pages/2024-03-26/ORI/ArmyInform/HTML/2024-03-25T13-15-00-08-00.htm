<html><body><h1>Прокуратура розпочала розслідування російської ракетної атаки по Києву</h1><hr/>Published Time: 2024-03-25T13:15:00+08:00<br>Author: Army Inform<br>Description: Про це йдеться в повідомленні Офісу Генерального прокурора України.  За даними слідства,...<br>Images: <a href="https://armyinform.com.ua/wp-content/uploads/2024/03/vip_5664.jpg">000000.jpg</a><br>Categories: Новини, Події<br>Tags: атака ворога, Генеральна прокуратура, Київ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-25T13-15-00-08-00/000000.jpg" srcset="../Images/2024-03-25T13-15-00-08-00/000000.jpg" width="1500"> </img></figure><!-- .post-thumbnail -->
<p><strong> Органи прокуратури розпочали кримінальне провадження за фактом порушення законів та звичаїв війни (ч. 1 ст. 438 КК України) у зв’язку з російською ракетною атакою по Києву 25 березня 2024 року. </strong></p>
<p>Про це йдеться в <a href="https://t.me/pgo_gov_ua/22649?single" rel="nofollow" target="_blank">повідомленні</a> Офісу Генерального прокурора України.</p>
<p>За даними слідства, 25 березня 2024 року близько 10:30 збройні сили російської федерації в порушення законів та звичаїв війни здійснили ракетний удар по об’єктах цивільної інфраструктури Києва.</p>
<p>За попередньою інформацією, <strong>7 людей постраждало, зокрема 16-річна дівчина</strong>.</p>
<p>За попередніми даними, внаслідок ракетного удару:</p>
<ul>
<li>у Печерському районі зафіксовано влучання в нежитлову будівлю, <strong>під завалами можуть бути люди</strong>, у сусідніх будинках вибиті вікна та пошкоджені автомобілі;</li>
<li>у Солом’янському районі зафіксовано влучання в будівлю та виявлено уламки ракети у дворі житлового будинку;</li>
<li>у Дарницькому районі зафіксовано падіння уламків на подвір’я приватного будинку.</li>
</ul>
<p>На місцях подій працюють рятувальники та правоохоронці.</p>
<p>Тривають заходи для документування воєнних злочинів, вчинених російськими військовими проти цивільного населення.</p>
<p>Досудове розслідування здійснюють слідчі ГУ СБУ в Києві та Київській області.</p>
<div class="single-content">
<p>Дивіться <a href="https://armyinform.com.ua/2024/03/25/naslidky-ataky-na-stolyczyu-fotoreportazh-armiyainform/">фоторепортаж</a> АрміяInform з наслідками атаки 25 березня 2024 року на Київ.</p>
</div>
</div><p>Source: <a href="https://armyinform.com.ua/2024/03/25/prokuratura-rozpochala-rozsliduvannya-rosijskoyi-raketnoyi-ataky-po-kyyevu/">https://armyinform.com.ua/2024/03/25/prokuratura-rozpochala-rozsliduvannya-rosijskoyi-raketnoyi-ataky-po-kyyevu/</a></p></body></html>