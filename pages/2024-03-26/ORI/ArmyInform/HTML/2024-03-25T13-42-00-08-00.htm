<html><body><h1>Суд заарештував колишнього високопосадовця ЗСУ за підозрою в незаконному збагаченні</h1><hr/>Published Time: 2024-03-25T13:42:00+08:00<br>Author: Army Inform<br>Description: Про це в ефірі телемарафону «Єдині новини» заявила радниця з комунікацій ДБР Тетяна...<br>Images: <a href="https://armyinform.com.ua/wp-content/uploads/2024/03/nachprod_aresht.jpg">000000.jpg</a><br>Categories: Новини<br>Tags: Держбюро розслідувань, незаконне збагачення, продовольче забезпечення<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="862" src="../Images/2024-03-25T13-42-00-08-00/000000.jpg" srcset="../Images/2024-03-25T13-42-00-08-00/000000.jpg" width="1280"> </img></figure><!-- .post-thumbnail -->
<p><strong> Суд обрав колишньому начальнику Центрального управління продовольчого забезпечення Командування Сил логістики Збройних Сил України, якого Державне бюро розслідувань викрило на незаконному збагаченні, запобіжний захід у вигляді тримання під вартою із правом внесення застави 6 млн гривень. </strong></p>
<p>Про це в ефірі телемарафону «Єдині новини» заявила радниця з комунікацій ДБР Тетяна Сапьян, <a href="https://t.me/c/1435738926/4264" rel="nofollow" target="_blank">передає</a> пресслужба ДБР.</p>
<p>За її словами, обвинувачення просило суд при цьому призначити заставу в 60 млн гривень. Однак суд призначив 6 млн.</p>
<p>«Сторона обвинувачення просила суд обрати запобіжний захід у вигляді тримання під вартою з можливістю внесення застави 60 мільйонів гривень, але суддя ухвалила рішення, що це буде тримання під вартою з можливістю внесення застави у 6 мільйонів гривень», — зауважила вона.</p>
<p>Як повідомляла АрміяInform, 21 березня 2024 року працівники ДБР у співпраці з Офісом Генерального прокурора та НАЗК <a href="https://armyinform.com.ua/2024/03/21/za-nezakonne-zbagachennya-zatrymaly-eksnachproda/">викрили</a> на незаконному збагаченні колишнього начальника Центрального управління продовольчого забезпечення Командування Сил логістики Збройних Сил України.</p>
<p>За даними слідства, чиновник у 2022-2023 роках набув необґрунтованих активів на суму майже 58 млн грн. Зокрема, йдеться про автомобіль, квартиру в Києві, 53 земельні ділянки на території України та інше майно.</p>
</div><p>Source: <a href="https://armyinform.com.ua/2024/03/25/sud-zaareshtuvav-kolyshnogo-vysokoposadovczya-zsu-za-pidozroyu-u-nezakonnomu-zbagacheni/">https://armyinform.com.ua/2024/03/25/sud-zaareshtuvav-kolyshnogo-vysokoposadovczya-zsu-za-pidozroyu-u-nezakonnomu-zbagacheni/</a></p></body></html>