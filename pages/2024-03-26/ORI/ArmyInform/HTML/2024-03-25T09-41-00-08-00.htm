<html><body><h1>Наталія Гуменюк пояснила відсутність «калібрів» у ворожих ударах</h1><hr/>Published Time: 2024-03-25T09:41:00+08:00<br>Author: Army Inform<br>Description: Свою заяву Наталія Гуменюк зробила під час прямого ефіру телемарафону «Єдині новини»...<br>Images: <a href="https://armyinform.com.ua/wp-content/uploads/2022/11/pidvodnyj-choven-kalibry.jpg">000000.jpg</a><br>Categories: Новини<br>Tags: калібри, Наталія Гуменюк<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="618" src="../Images/2024-03-25T09-41-00-08-00/000000.jpg" srcset="../Images/2024-03-25T09-41-00-08-00/000000.jpg" width="980"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Речниця Сил оборони півдня полковник Наталія Гуменюк прокоментувала відсутність «калібрів» серед ракет, якими російські окупанти завдають ударів по Україні. </strong></p>
<p>Свою заяву Наталія Гуменюк зробила під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» вранці 25 березня 2024 року.</p>
<p>Зокрема, за її словами, у ворога просто немає наразі змоги це робити.</p>
<p>«Чому не застосовують «калібри». Ми вже робили на цьому акцент. Вони залежні від інфраструктури, яка знаходиться в Криму. А переміщення ракетоносіїв туди для них зараз небезпечно. Вони це усвідомлюють. Небезпека чатує на них і з повітря, і з води, і з-під води. І, власне, вони зосереджені на тому, щоб зберегти свій ракетний потенціал і ракетоносії як загрозу з моря, оскільки це фактично єдиний фактор, який сьогодні підкреслює ще якісь потужності чорноморського флоту», — зазначила Наталія Гуменюк.</p>
<p>Як повідомляла АрміяInform, 22 березня 2024 року Військово-Морські Сили Збройних Сил України <a href="https://armyinform.com.ua/2024/03/22/vms-zsu-povidomyly-pro-kilkist-vorozhyh-raketonosiyiv-u-chornomu-mori/">заявили</a>, що в акваторії Чорного моря з’явилися два ворожі кораблі, серед яких два носії крилатих ракет «калібр», загальний залп до 8 ракет.</p>
</div><p>Source: <a href="https://armyinform.com.ua/2024/03/25/nataliya-gumenyuk-poyasnyla-vidsutnist-kalibriv-u-vorozhyh-udarah/">https://armyinform.com.ua/2024/03/25/nataliya-gumenyuk-poyasnyla-vidsutnist-kalibriv-u-vorozhyh-udarah/</a></p></body></html>