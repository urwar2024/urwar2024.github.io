<html><body><h1>Майже 15 населених пунктів Харківщини обстріляні за добу: куди і з чого били</h1><hr/>Published Time: 2024-03-25T08:43:00+08:00<br>Author: Army Inform<br>Description: Про це повідомив голова Харківської обласної державної адміністрації Олег Синєгубов.   ...<br>Images: <a href="https://armyinform.com.ua/wp-content/uploads/2024/03/3c36175b-b6af-42f9-87cd-54e347c869cc.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-25T08-43-00-08-00/000000.jpg" srcset="../Images/2024-03-25T08-43-00-08-00/000000.jpg" width="1280"> </img></figure><!-- .post-thumbnail -->
<p><strong> За добу артилерійських та мінометних ударів росії зазнали майже 15 населених пунктів Харківщини. </strong></p>
<p>Про це <a href="https://t.me/synegubov/8803" rel="nofollow" target="_blank">повідомив</a> голова Харківської обласної державної адміністрації Олег Синєгубов.</p>
<p>Так, російських обстрілів зазнали Ветеринарне, Борисівка, Амбарне та ін. Авіаударів зазнали н.п. Козача Лопань, Золочів, Стариця.</p>
<p>Пізно ввечері обстріли КАБами зафіксовано в с. Золочів Богодухівського району. Пошкоджені 5 приватних будинків та лінія електромереж. Без постраждалих.</p>
<p>Також КАБами ворог здійснив обстріл с. Козача Лопань Харківського району. Є влучання по відкритій території. Без постраждалих.</p>
<p>Вчора війська росії завдали обстрілів і по с. Курилівка Куп’янського району. Обійшлося без постраждалих.</p>
<p>«За минулу добу на Куп’янському напрямку ворог здійснив одну безуспішну атаку в районі н.п. Синьківка», — повідомив Олег Синєгубов.</p>
<p>Як повідомляла <a href="https://armyinform.com.ua/2024/03/25/vorog-mynuloyi-doby-zavdav-230-artudariv-po-zaporizkij-oblasti/">АрміяInform</a>, упродовж минулої доби ворожа армія здійснила 258 ударів по 9 населених пунктах Запорізької області.</p>
</div><p>Source: <a href="https://armyinform.com.ua/2024/03/25/majzhe-15-naselenyh-punktiv-harkivshhyny-obstrilyani-za-dobu-kudy-i-z-chogo-byly/">https://armyinform.com.ua/2024/03/25/majzhe-15-naselenyh-punktiv-harkivshhyny-obstrilyani-za-dobu-kudy-i-z-chogo-byly/</a></p></body></html>