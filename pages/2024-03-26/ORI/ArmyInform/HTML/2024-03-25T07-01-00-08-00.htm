<html><body><h1>Як тренується і воює розвідпідрозділ бригади ЗСУ: фоторепортаж</h1><hr/>Published Time: 2024-03-25T07:01:00+08:00<br>Author: Army Inform<br>Description: Як навчаються, тренуються і відточують свої бойові навички до досконалості розвідники...<br>Images: <a href="https://armyinform.com.ua/wp-content/uploads/2024/03/ant_6227.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/ant_5711.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/ant_6053.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/ant_6252.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/ant_6272.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/ant_5774.jpg">000005.jpg</a>&nbsp;<a href="https://armyinform.com.ua/wp-content/uploads/2024/03/ant_5752.jpg">000006.jpg</a>&nbsp;<a href="https://armyinform.com.ua/wp-content/uploads/2024/03/ant_5739.jpg">000007.jpg</a>&nbsp;<a href="https://armyinform.com.ua/wp-content/uploads/2024/03/ant_5765.jpg">000008.jpg</a>&nbsp;<a href="https://armyinform.com.ua/wp-content/uploads/2024/03/ant_5780.jpg">000009.jpg</a>&nbsp;<a href="https://armyinform.com.ua/wp-content/uploads/2024/03/ant_6271.jpg">000010.jpg</a><br>Categories: Новини, Репортаж<br>Tags: бригада імені короля Данила, Фоторепортаж<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-25T07-01-00-08-00/000000.jpg" srcset="../Images/2024-03-25T07-01-00-08-00/000000.jpg" width="1500"> </img></figure><!-- .post-thumbnail -->
<p><strong> Робота розвідки — це завжди ефектно, результативно та в мінус для ворога. Тому навчання і тренування — важлива частина бойових буднів цих «рексів». </strong></p>
<p>Як навчаються, тренуються і відточують свої бойові навички до досконалості розвідники одного з підрозділів окремої механізованої бригади імені короля Данила — у фоторепортажі АрміяInform.</p>
<img alt="" class="alignnone size-full wp-image-555250" height="1000" loading="lazy" src="../Images/2024-03-25T07-01-00-08-00/000001.jpg" srcset="../Images/2024-03-25T07-01-00-08-00/000001.jpg" width="1500">
<p>Сталеві помічники наших розвідників — HMMWV. Таку техніку військові хвалять.</p>
<img alt="" class="alignnone size-full wp-image-555251" height="1000" loading="lazy" src="../Images/2024-03-25T07-01-00-08-00/000002.jpg" srcset="../Images/2024-03-25T07-01-00-08-00/000002.jpg" width="1500">
<p>— Захищеність, мають капсулу, не страшний підрив на міні. Тримають 12,7 в одну точку три постріли, тобто три кулі потрапляють в одну точку — і тільки тоді пробивають його. Все інше — не страшне. Хамер має хорошу прохідність — він пройде там, де не пройде пікап, наприклад. Колеса під час пробиття не спускають повністю, можна ще проїхати кілометрів 50, виїхавши спокійно з поля бою, — говорить командир підрозділу Ісус.</p>
<img alt="" class="alignnone size-full wp-image-555252" height="1000" loading="lazy" src="../Images/2024-03-25T07-01-00-08-00/000003.jpg" srcset="../Images/2024-03-25T07-01-00-08-00/000003.jpg" width="1500">
<p>Під час одних із маневрів на полігоні відпрацьовували стрільби з кулемета Browning.</p>
<img alt="" class="alignnone size-full wp-image-555253" height="1000" loading="lazy" src="../Images/2024-03-25T07-01-00-08-00/000004.jpg" srcset="../Images/2024-03-25T07-01-00-08-00/000004.jpg" width="1500"/>
<p>Бойовий шлях цих військовослужбовців з початку широкомасштабної війни — Донеччина, Кремінна, Херсонщина, бої за Бахмут тощо.</p>
<img alt="" class="alignnone size-full wp-image-555254" height="1000" loading="lazy" src="../Images/2024-03-25T07-01-00-08-00/000005.jpg" srcset="../Images/2024-03-25T07-01-00-08-00/000005.jpg" width="1500"/>
<p>Командир цього підрозділу — Ісус-Назарій. Старший лейтенант Збройних Сил України.</p>
<p>В одному з інтерв’ю він розповів, чому отримав таке ім’я. З його слів, тривалий час у батьків не було дітей.</p>
<p>— Ну і тато раз, два, три — нічого нема. Через деякий час «псіханув» і каже: «Даю клятву перед Богом, що якщо народиться першим пацан, то назву не в честь дідів, прадідів, себе, а назву на честь Бога, назву Ісусом». І за два тижні дзвонить мама й каже, що вагітна. Друге ім’я — Назарій — дала львівська братва, можна так сказати. Були такі люди, яким незручно так називати з релігійних міркувань, і мене назвали Назаром, тобто Ісус з Назарета, — <a href="https://www.youtube.com/watch?v=wtVYnbuCneA&amp;t=2s" rel="nofollow" target="_blank">говорить </a>він.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/wtVYnbuCneA?feature=oembed" title="Штурмували 30 км ворожої території на самому характері" width="640"></iframe></p>
<p>— Дехто говорить, що на землі все так погано, що сам Ісус пішов в армію служити — послали з неба, — сміючись каже Ісус-Назарій.</p>
<p>Молодий командир у війську — з 2017 року. Контрактник. Пригадує наступальні дії на Херсонщині та роль піхоти під час таких бойових дій.</p>
<img alt="" class="alignnone size-full wp-image-555255" height="1000" loading="lazy" src="../Images/2024-03-25T07-01-00-08-00/000006.jpg" srcset="../Images/2024-03-25T07-01-00-08-00/000006.jpg" width="1500"/>
<p>— Приготувалися. Ранній ранок. Вперед, по-піхотному. Вклинюємося в передній край. Ми — перші, далі за нами — наступний батальйон вводиться. Блокпост, блокпост, блокування. І так по трасі, уздовж Дніпра. Це при тому, що з тієї частини Дніпра по нас працювала ворожа артилерія, «Ланцети» — все летіло. Ми проламали передній край — і в нас був лише один «трьохсотий». Це на такому характері… Це все настільки було потужно: ми просто тупо в посадки вклинювалися — і вони (росіяни. — Ред.) були офігівші… Наша рота зачищала повністю окопи під*рські, а вони просто через поле тікали, хто куди, переодягалися, кидали своїх «двохсотих» і «трьохсотих». Після того, як ми проламали передній край, далі все в росіян посипалося.</p>
<p>Про мотивацію служити Ісус-Назарій говорить так:</p>
<p>— Я розумію, що це моя земля. Я не стільки за себе переживаю. Я знаю: якщо мене не буде тут, якщо я не буду воювати, то мою сім’ю, моїх знайомих це наздожене. Брати, сестри, які ще шкільного віку, не можуть приїхати і воювати. Я розумію: якщо тут просяде, то їм не поздоровиться теж, по них прилетить, будуть знищувати їх… росіяни все зносять під нуль, потім заходять: «Ми звільнили». Ми мусимо воювати, щоб зберегти своє майбутнє, своїх близьких. Мусимо тут бути, мусимо давати опір, мусимо знищувати противника, — впевнений старший лейтенант.</p>
<p>На думку офіцера, зараз багато людей забувають про те, що в країні триває війна.</p>
<p>— Ми можемо не виграти, якщо люди будуть так ставитися, не допомагати, «забивати болт», знімати якісь відео заради хайпу. Як ми тут виграємо? Ти приходиш у відпустку, дивишся на це бл*дство… Приземліться. Там лінія підсовується, відсовується, а потім в два рази підсовується. Як вони під Дніпро стануть, що ви будете робити?..</p>
<p>Але офіцер-розвідник резюмує:</p>
<p>— росіян чекає в Україні тільки смерть. Хто з мечем до нас прийшов, той від меча і загине.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="555256,555257,555258,555259" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-555248 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ant_5739.jpg" href="https://armyinform.com.ua/wp-content/uploads/2024/03/ant_5739.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-25T07-01-00-08-00/000007.jpg" srcset="../Images/2024-03-25T07-01-00-08-00/000007.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ant_5765.jpg" href="https://armyinform.com.ua/wp-content/uploads/2024/03/ant_5765.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-25T07-01-00-08-00/000008.jpg" srcset="../Images/2024-03-25T07-01-00-08-00/000008.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ant_5780.jpg" href="https://armyinform.com.ua/wp-content/uploads/2024/03/ant_5780.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-25T07-01-00-08-00/000009.jpg" srcset="../Images/2024-03-25T07-01-00-08-00/000009.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ant_6271.jpg" href="https://armyinform.com.ua/wp-content/uploads/2024/03/ant_6271.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-25T07-01-00-08-00/000010.jpg" srcset="../Images/2024-03-25T07-01-00-08-00/000010.jpg" width="150"/></a>
</dt></dl>
</div>
</div>
<p>До слова: саме ці військові піднімали прапор України на одному з териконів біля тимчасово окупованої Горлівки наприкінці грудня 2023 року — про це повідомляв Президент України Володимир Зеленський.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/Ac_1Zzu7tQE?feature=oembed" title="Наші герої – штурмова група бригади імені короля Данила, королівської бригади" width="640"></iframe></p>
<p> </p>
<p><span style="color: #333333;"><em>Фото Антона Шевельова</em></span></p>
</img></img></img></div><p>Source: <a href="https://armyinform.com.ua/2024/03/25/yak-trenuyetsya-i-voyuye-rozvidpidrozdil-brygady-zsu-fotoreportazh/">https://armyinform.com.ua/2024/03/25/yak-trenuyetsya-i-voyuye-rozvidpidrozdil-brygady-zsu-fotoreportazh/</a></p></body></html>