<html><body><h1>росіяни у пошуках українського підпілля збільшили кількість блокпостів на ТОТ</h1><hr/>Published Time: 2024-03-25T19:01:00+08:00<br>Author: Army Inform<br>Description: Про це повідомив начальник Запорізької ОВА Іван Федоров.  За його словами, під виглядом...<br>Images: <a href="https://armyinform.com.ua/wp-content/uploads/2023/10/rosiyany-ubyvczi.jpg">000000.jpg</a><br>Categories: Новини<br>Tags: Запоріжжя, Іван Федоров, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-25T19-01-00-08-00/000000.jpg" srcset="../Images/2024-03-25T19-01-00-08-00/000000.jpg" width="1200"> <figcaption class="wp-caption-text">
		Воєнні злочини зс рф. Колаж АрміяInform</figcaption>
</img></figure><!-- .post-thumbnail -->
<p><strong> На тимчасово окупованій території України росіяни знову збільшили кількість блокпостів. Крім того, стали жорсткішими перевірки місцевого населення, адже росармія шукає українське підпілля. </strong></p>
<p style="font-weight: 400;">Про це <a href="https://t.me/ivan_fedorov_zp/5764" rel="nofollow" target="_blank">повідомив</a> начальник Запорізької ОВА Іван Федоров.</p>
<p style="font-weight: 400;">За його словами, під виглядом контртерористичних заходів росіяни збільшили кількість перевірок.</p>
<p style="font-weight: 400;">Зокрема, окупанти зупиняють на вулиці і наказують надати документи; приходять до помешкань і вимагають пред’явити не тільки аусвайси, а і документи на право власності; обшукують дачні кооперативи та будинки у селах.</p>
<p style="font-weight: 400;">«Підставою називають терористичний акт у москві. Та мешканці ТОТ знають — ці перевірки мають на меті не виявлення терористів, а залякування місцевих та пошук майна, яке ще можна вкрасти чи „віджати“», — зазначив Іван Федоров.</p>
<p>Як повідомляла АрміяInform, затримано <a href="https://armyinform.com.ua/2024/03/25/zatrymano-dvoh-zradnykiv-yaki-ohoronyaly-rosijski-kativni-pid-chas-okupacziyi-hersonshhyny/">двох зрадників</a>, які охороняли російські катівні під час окупації Херсонщини.</p>
</div><p>Source: <a href="https://armyinform.com.ua/2024/03/25/rosiyany-u-poshukah-ukrayinskogo-pidpillya-zbilshyly-kilkist-blokpostiv-na-tot/">https://armyinform.com.ua/2024/03/25/rosiyany-u-poshukah-ukrayinskogo-pidpillya-zbilshyly-kilkist-blokpostiv-na-tot/</a></p></body></html>