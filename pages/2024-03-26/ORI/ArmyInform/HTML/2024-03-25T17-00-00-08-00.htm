<html><body><h1>Трьох «альпіністів» нагодували та відігріли після невдалої спроби перетнути кордон</h1><hr/>Published Time: 2024-03-25T17:00:00+08:00<br>Author: Army Inform<br>Description: Про це інформує Державна прикордонна служба України.  Як зазначається, молодики планували...<br>Images: <a href="https://armyinform.com.ua/wp-content/uploads/2024/03/news_20240325_154843_1711374523.jpg">000000.jpg</a><br>Categories: Новини<br>Tags: війна, вторгнення рф, ДПСУ, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1280" src="../Images/2024-03-25T17-00-00-08-00/000000.jpg" srcset="../Images/2024-03-25T17-00-00-08-00/000000.jpg" width="960"> </img></figure><!-- .post-thumbnail -->
<p><strong> Трьох жителів Житомирщини 19, 20 та 21 років виявили у горах прикордонники відділу «Ділове» Мукачівського загону. </strong></p>
<p style="font-weight: 400;">Про це <a href="https://dpsu.gov.ua/ua/news/zgolodnilih-zmoklih-ta-zamerzlih-alpinistiv-zupinili-u-gorah-prikordonniki/" rel="nofollow" target="_blank">інформує</a> Державна прикордонна служба України.</p>
<p style="font-weight: 400;">Як зазначається, молодики планували незаконно перетинати українсько-румунський кордон. Склавши маршрут, який пролягав через гори, вони вирушили у мандрівку. За задумом порушників на подолання обраного шляху їм мало знадобитися 24 години, проте, за майже дві доби вони пройшли відстань у 20 км та за 3 км до державної межі потрапили у поле зору прикордонників.</p>
<p style="font-weight: 400;">«Група реагування негайно висунулася на затримання виявлених осіб, за якими велося стеження за допомогою квадрокоптера. „Альпіністи“ не мали ані спорядження для подолання високогір’я, ані запасів їжі і води», — розповіли у ДПСУ.</p>
<p style="font-weight: 400;">За наявною інформацією, зголоднілих, змоклих та замерзлих їх доставили у прикордонний підрозділ, нагодували, напоїли гарячим чаєм та надали можливість просушити одяг і взуття.</p>
<p style="font-weight: 400;">«Стосовно житомирян прикордонники склали протоколи про адмінправопорушення, передбачене ст. 204-1 КУпАП „Незаконне перетинання або спроба незаконного перетинання державного кордону України“ справу скеровано до суду», — йдеться в повідомленні.</p>
<p>Як повідомляла АрміяInform, ДБР <a href="https://armyinform.com.ua/2024/03/25/dbr-peredalo-do-sudu-spravu-proty-zaporizkogo-eksvoyenkoma/">передало до суду</a> справу проти запорізького ексвійськкома.</p>
</div><p>Source: <a href="https://armyinform.com.ua/2024/03/25/troh-alpinistiv-nagoduvaly-ta-vidigrily-pislya-nevdaloyi-sproby-peretnuty-kordon/">https://armyinform.com.ua/2024/03/25/troh-alpinistiv-nagoduvaly-ta-vidigrily-pislya-nevdaloyi-sproby-peretnuty-kordon/</a></p></body></html>