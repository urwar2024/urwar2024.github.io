<html><body><h1>Російські окупанти здійснили чотири штурми в операційній зоні Сил оборони півдня</h1><hr/>Published Time: 2024-03-25T14:15:00+08:00<br>Author: Army Inform<br>Description: Про це йдеться в повідомленні угруповання.    «Ворог не полишає намірів вибити наші...<br>Images: <a href="https://armyinform.com.ua/wp-content/uploads/2024/03/422693099_703645561934525_5351958275295193949_n-e1710674823267.jpg">000000.jpg</a><br>Categories: Новини<br>Tags: Сили оборони півдня<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="867" src="../Images/2024-03-25T14-15-00-08-00/000000.jpg" srcset="../Images/2024-03-25T14-15-00-08-00/000000.jpg" width="1350"> </img></figure><!-- .post-thumbnail -->
<p><strong> В операційній зоні Сил оборони півдня України станом на 25 березня 2024 року триває щоденна контрбатарейна боротьба. </strong></p>
<p>Про це йдеться в <a href="https://t.me/SJTF_Odes/7542" rel="nofollow" target="_blank">повідомленні</a> угруповання.</p>
<p>«Ворог не полишає намірів вибити наші підрозділи із зайнятих позицій. Здійснив 3 штурми на Оріхівському напрямку, з яких 1 в районі Роботиного, 1 в районі Рівнополю та 1 в районі Старомайорського», — зазначають у Силах оборони півдня України.</p>
<p>На лівобережжі Дніпра ворог наважився на 1 штурм українських позицій. Зазнавши втрат, відійшов на свої вихідні позиції.</p>
<p>Українські бійці продовжують здійснювати комплексні заходи з утримання та укріплення позицій.</p>
<p>Окупанти не припиняють аеророзвідку, тиснуть артилерійськими обстрілами, завдають авіаційних ударів, застосовують велику кількість ударних дронів різних типів.</p>
<p>«Кораблі ворожого недофлоту у Чорному та Азовському морях відсутні», — повідомляють у Силах оборони півдня України.</p>
<p>Російські ракетоносії, як зазначається, перебувають у пунктах базування.</p>
<p>Як повідомляла АрміяInform, за даними Генштабу ЗСУ, за минулу добу на фронті <a href="https://armyinform.com.ua/2024/03/25/na-fronti-vidbulosya-60-boyezitknen-majzhe-polovyna-z-nyh-na-novopavlivskomu-napryamku/?utm_source=mainnews&amp;utm_medium=article&amp;utm_campaign=traficsource">відбулося</a> 60 боєзіткнень, майже половина з них — на Новопавлівському напрямку.</p>
</div><p>Source: <a href="https://armyinform.com.ua/2024/03/25/rosijski-okupanty-zdijsnyly-chotyry-shturmy-v-operaczijnij-zoni-syl-oborony-pivdnya/">https://armyinform.com.ua/2024/03/25/rosijski-okupanty-zdijsnyly-chotyry-shturmy-v-operaczijnij-zoni-syl-oborony-pivdnya/</a></p></body></html>