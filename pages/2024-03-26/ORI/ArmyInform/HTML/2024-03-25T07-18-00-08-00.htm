<html><body><h1>На фронті відбулося 60 боєзіткнень, майже половина з них — на Новопавлівському напрямку</h1><hr/>Published Time: 2024-03-25T07:18:00+08:00<br>Author: Army Inform<br>Description: Про це повідомив Генеральний штаб Збройних Сил України.    На Куп’янському напрямку Сили...<br>Images: <a href="https://armyinform.com.ua/wp-content/uploads/2024/03/p_5386442_1_slidertop2.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, ГШ ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="411" src="../Images/2024-03-25T07-18-00-08-00/000000.jpg" srcset="../Images/2024-03-25T07-18-00-08-00/000000.jpg" width="640"> </img></figure><!-- .post-thumbnail -->
<p><strong> Протягом минулої доби відбулося 60 бойових зіткнень. Загалом протягом минулої доби ворог завдав 33 ракетних та 70 авіаційних ударів, здійснив 91 обстріл з реактивних систем залпового вогню по позиціях наших військ та населених пунктах.  </strong></p>
<p>Про це <a href="https://www.facebook.com/GeneralStaff.ua/posts/pfbid09FfkQTbDfBe4pW6n4SEsBc2twCoiuEYUUbLCAmsuKnKM3jfncKgdscP1XdVwTcHfl" rel="nofollow" target="_blank">повідомив</a> Генеральний штаб Збройних Сил України.</p>
<p><strong>На Куп’янському напрямку</strong> Сили оборони відбили атаку противника в районі населеного пункту Синьківка Харківської області.</p>
<p><strong>На Лиманському напрямку</strong> наші воїни відбили 8 атак противника в районах населених пунктів Білогорівка Луганської області та Ямполівка, Веселе Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> відбито 8 атак ворога в районах населених пунктів Богданівка, Кліщіївка, Андріївка Донецької області.</p>
<p><strong>На Авдіївському напрямку</strong> наші захисники відбили 10 атак ворога в районах населених пунктів Бердичі, Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Урожайне, де ворог за підтримки авіації 25 разів намагався прорвати оборону наших військ.</p>
<p><strong>На Оріхівському напрямку</strong> ворог 3 рази за підтримки авіації атакував позиції наших захисників в районах населених пунктів Старомайорське Донецької області та Роботине Запорізької області.</p>
<p><strong>На Херсонському напрямку</strong> ворог не відмовляється від наміру вибити українські підрозділи із плацдармів на лівобережжі Дніпра. Так, протягом минулої доби ворог здійснив безуспішну атаку на позиції наших військ.</p>
<p>Як повідомляла<a href="https://armyinform.com.ua/2024/03/24/majzhe-1000-okupantiv-44-artsystemy-i-28-bbm-novi-vtraty-rosiyi-za-dobu/"> АрміяInform</a>, за минулу добу втрати ворога склали 1000 окупантів, 44 артсистеми і 28 бронемашин.</p>
</div><p>Source: <a href="https://armyinform.com.ua/2024/03/25/na-fronti-vidbulosya-60-boyezitknen-majzhe-polovyna-z-nyh-na-novopavlivskomu-napryamku/">https://armyinform.com.ua/2024/03/25/na-fronti-vidbulosya-60-boyezitknen-majzhe-polovyna-z-nyh-na-novopavlivskomu-napryamku/</a></p></body></html>