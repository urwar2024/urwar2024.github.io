<html><body><h1>ГУР розповіло про деталі пошкоджень десантного корабля росії «ямал»</h1><hr/>Published Time: 2024-03-25T08:33:00+08:00<br>Author: Army Inform<br>Description: Про це йдеться в повідомленні ГУР.  Зазначається, що Сили оборони України атакували 13-й...<br>Images: <a href="https://armyinform.com.ua/wp-content/uploads/2024/03/screenshot_1.jpg">000000.jpg</a><br>Categories: Важливо, Новини<br>Tags: втрати ворога, ГУР<br><div class="single-content">
<figure class="post-thumbnail">
<img alt='Великий десантний корабель "ямал"' class="attachment-post-thumbnail size-post-thumbnail wp-post-image" height="700" src="../Images/2024-03-25T08-33-00-08-00/000000.jpg" srcset="../Images/2024-03-25T08-33-00-08-00/000000.jpg" width="982"> <figcaption class="wp-caption-text">
		Великий десантний корабель "ямал". Джерело фото: wikipedia.org</figcaption>
</img></figure><!-- .post-thumbnail -->
<p><strong> Головне управління розвідки Міністерства оборони України розкрило деталі, як 23 березня 2024 року в тимчасово окупованому Криму відбулось успішне вогневе ураження об’єктів чорноморського флоту держави-агресора росії, зокрема великого десантного корабля «ямал». </strong></p>
<p>Про це йдеться в <a href="https://t.me/DIUkraine/3633" rel="nofollow" target="_blank">повідомленні</a> ГУР.</p>
<p>Зазначається, що Сили оборони України атакували 13-й судноремонтний завод чорноморського флоту російської федерації у Севастополі, де, зокрема, був пришвартований «ямал».</p>
<p>За даними ГУР, характер пошкоджень корабля «ямал» має критичний характер.</p>
<p>«Пробоїна у верхній палубі зумовила крен на правий борт», — повідомляє розвідка.</p>
<p>Російським окупантам, зазначає ГУР, доводиться безперервно відкачувати воду з ураженого корабля.</p>
<p>«ямал» брав участь в анексії Криму, а з 2017-го по 2023 рік перебував на ремонті.</p>
<p>«Інші деталі про втрати агресора внаслідок ракетної атаки Сил безпеки та оборони України проти військових об’єктів терористичної росії уточнюються», — пише ГУР.</p>
<p>Як повідомляла АрміяInform, 24 березня 2024 року Генштаб ЗСУ <a href="https://armyinform.com.ua/2024/03/24/syly-oborony-pidbyly-dva-rosijski-velyki-desantni-korabli/">заявив</a>, що Сили оборони України успішно вразили великі десантні кораблі російських окупантів «ямал» та «азов».</p>
</div><p>Source: <a href="https://armyinform.com.ua/2024/03/25/gur-rozpovilo-pro-detali-poshkodzhen-desantnogo-korablya-rosiyi-yamal/">https://armyinform.com.ua/2024/03/25/gur-rozpovilo-pro-detali-poshkodzhen-desantnogo-korablya-rosiyi-yamal/</a></p></body></html>