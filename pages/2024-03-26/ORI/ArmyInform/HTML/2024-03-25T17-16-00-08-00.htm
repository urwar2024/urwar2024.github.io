<html><body><h1>Міноборони запобігло неефективній витраті майже 6,5 мільйонів гривень</h1><hr/>Published Time: 2024-03-25T17:16:00+08:00<br>Author: Army Inform<br>Description: Про це інформує Міністерство оборони України.  Як зазначили у відомстві, під час...<br>Images: <a href="https://armyinform.com.ua/wp-content/uploads/2020/06/koshty.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="370" src="../Images/2024-03-25T17-16-00-08-00/000000.jpeg" srcset="../Images/2024-03-25T17-16-00-08-00/000000.jpeg" width="665"> </img></figure><!-- .post-thumbnail -->
<p><strong> Служба внутрішнього аудиту Міністерства оборони України провела моніторинг закупівлі в 2024 році електроенергії у Квартирно-експлуатаційному відділі міста Мукачево на Закарпатті. </strong></p>
<p style="font-weight: 400;">Про це <a href="https://www.mil.gov.ua/news/2024/03/25/minoboroni-ne-dopustilo-neefektivnogo-vitrachannya-majzhe-6-5-miljona-griven-na-zakupivli-elektroenergii-ta-prirodnogo-gazu/" rel="nofollow" target="_blank">інформує</a> Міністерство оборони України.</p>
<p style="font-weight: 400;">Як зазначили у відомстві, під час дослідження аудитори Міноборони виявили завищення вартості тарифу електроенергії через застосування необов’язкового коефіцієнту.</p>
<p style="font-weight: 400;">«У зв’язку з цим керівництву Квартирно-експлуатаційного відділу міста Мукачево було запропоновано внести зміни до діючого договору, що забезпечило економію бюджетних коштів на суму 3 947 064 гривень», — йдеться в повідомленні.</p>
<p style="font-weight: 400;">Аналогічно, через безпідставне збільшення ціни за додатковими договорами, Івано-Франківська квартирно-експлуатаційна частина зазнала зайвих витрат на суму 2 429 285,44 гривні на придбання природного газу у січні-жовтні 2018 року.</p>
<p style="font-weight: 400;">«Завдяки впровадженню рекомендацій внутрішніх аудиторів відомства та нещодавно ухваленому судовому рішенню, постачальник був зобов’язаний відшкодувати зазначені кошти на рахунки Міноборони України. Завдяки вжитим Cлужбою внутрішнього аудиту заходам вдалося запобігти неефективному витрачанню майже 6,5 мільйона гривень бюджетних коштів», — наголосили у Міноборони.</p>
<p>Як повідомляла АрміяInform, Мінфін відзвітував про виділення за січень-лютий <a href="https://armyinform.com.ua/2024/03/25/minfin-vidzvituvav-pro-vydilennya-za-sichen-lyutyj-2351-mlrd-gryven-na-oboronu/">235,1 млрд гривень на оборону</a>.</p>
</div><p>Source: <a href="https://armyinform.com.ua/2024/03/25/minoborony-zapobiglo-neefektyvnij-vytrati-majzhe-65-miljona-gryven/">https://armyinform.com.ua/2024/03/25/minoborony-zapobiglo-neefektyvnij-vytrati-majzhe-65-miljona-gryven/</a></p></body></html>