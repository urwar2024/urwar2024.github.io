<html><body><h1>Володимир Зеленський окреслив завдання для Сил оборони на сході Чорноморської акваторії</h1><hr/>Published Time: 2024-03-25T15:36:00+08:00<br>Author: Army Inform<br>Description: Про це Володимир Зеленський зазначив у своєму виступі 25 березня 2024 року.    При цьому...<br>Images: <a href="https://armyinform.com.ua/wp-content/uploads/2024/01/659aecb1627da-000026_1677264407_552364_big.webp">000000.webp</a><br>Categories: Важливо, Новини<br>Tags: Володимир Зеленський, втрати ворога, Служба безпеки України, Чорне море<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="763" src="../Images/2024-03-25T15-36-00-08-00/000000.png" srcset="../Images/2024-03-25T15-36-00-08-00/000000.png" width="1366"> </img></figure><!-- .post-thumbnail -->
<p><strong> Президент України Володимир Зеленський прокоментував успіхи Сил оборони України і, зокрема, Служби безпеки України у боротьбі з російськими окупантами в Чорному морі. </strong></p>
<p>Про це Володимир Зеленський зазначив у своєму <a href="https://www.president.gov.ua/news/sbu-za-roki-vijni-stala-bojovoyu-ta-rezultativnoyu-specsluzh-89841" rel="nofollow" target="_blank">виступі</a> 25 березня 2024 року.</p>
<p>При цьому він окреслив завдання для Сил оборони України щодо сходу Чорноморської акваторії, де, за словами Президента України, росіяни також мають втратити можливість оперувати.</p>
<p>«Російським військовим кораблям уже не місце в західній частині Чорного моря та поблизу нашого Криму, але хай вони втратять можливість оперувати й на сході Чорноморської акваторії», — зазначив Володимир Зеленський.</p>
<p>За його словами, наразі кожен окупант уже дуже чітко розуміє, що ніде на українській землі вони не можуть почуватися спокійно.</p>
<p>«Але вони повинні втратити ще більше логістики, ще більше штабів, складів — іще більше матеріальної основи цієї війни», — наголосив Глава держави.</p>
<p>Як повідомляла АрміяInform, 25 березня 2024 року у ВМС ЗСУ <a href="https://armyinform.com.ua/2024/03/25/u-vms-zsu-rozpovily-pro-mozhlyve-urazhennya-rosijskogo-korablya-ivan-hurs/">розповіли</a> про можливе ураження російського корабля «іван хурс».</p>
</div><p>Source: <a href="https://armyinform.com.ua/2024/03/25/volodymyr-zelenskyj-okreslyv-zavdannya-dlya-syl-oborony-na-shodi-chornomorskoyi-akvatoriyi/">https://armyinform.com.ua/2024/03/25/volodymyr-zelenskyj-okreslyv-zavdannya-dlya-syl-oborony-na-shodi-chornomorskoyi-akvatoriyi/</a></p></body></html>