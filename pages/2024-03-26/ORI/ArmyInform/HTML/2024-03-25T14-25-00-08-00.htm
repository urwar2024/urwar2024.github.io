<html><body><h1>Затримано двох зрадників, які охороняли російські катівні під час окупації Херсонщини</h1><hr/>Published Time: 2024-03-25T14:25:00+08:00<br>Author: Army Inform<br>Description: Про це інформує Служба безпеки України.    Як зазначається, зловмисниками виявились...<br>Images: <a href="https://armyinform.com.ua/wp-content/uploads/2024/03/41dd6274e4ca417f4292412143164352.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/e1782ee68ddac80f824af5eb30a8493d.jpeg">000001.jpeg</a><br>Categories: Новини<br>Tags: stoprussia, агресія рф, вторгнення рф, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1333" sizes="(max-width: 2000px) 100vw, 2000px" src="../Images/2024-03-25T14-25-00-08-00/000000.jpeg" srcset="../Images/2024-03-25T14-25-00-08-00/000000.jpeg" width="2000"> </img></figure><!-- .post-thumbnail -->
<p><strong> Служба безпеки викрила ще двох колаборантів, які під час окупації Херсона працювали на росіян, а після звільнення міста переховувались від правосуддя. </strong></p>
<p>Про це <a href="https://ssu.gov.ua/novyny/sbu-zatrymala-dvokh-okhorontsiv-rosiiskoi-kativni-yaka-diiala-pid-chas-okupatsii-khersona" rel="nofollow" target="_blank">інформує</a> Служба безпеки України.</p>
<p>Як зазначається, зловмисниками виявились місцеві чоловік та жінка, які на початку широкомасштабного вторгнення рф підтримали загарбників.</p>
<p>«За це їх призначили до складу „адміністрації“ російської катівні, яка діяла на базі захопленої на той час виправної колонії в обласному центрі. Там вони стали „інспекторами відділу охорони“ окупаційного об’єкта. Їм видали формений одяг російського зразка, зброю та „посвідчення“», — розповіли у відомстві.</p>
<p>Як встановило розслідування, колаборанти охороняли камери, до яких рашисти ув’язнювали учасників руху опору в регіоні.</p>
<img alt="" class="alignnone size-full wp-image-555535" height="1333" loading="lazy" sizes="(max-width: 2000px) 100vw, 2000px" src="../Images/2024-03-25T14-25-00-08-00/000001.jpeg" srcset="../Images/2024-03-25T14-25-00-08-00/000001.jpeg" width="2000">
<p>За наявною інформацією, у цих камерах окупанти застосовували до потерпілих тортури та намагались «вибити» з них згоду на співпрацю проти України.</p>
<p>«У застінках фігуранти допомагали загарбникам контролювати режим утримання ув’язнених українських патріотів», — йдеться в повідомленні.</p>
<p>Після звільнення Херсона обидва зловмисники «залягли на дно» і переховувались від правосуддя, постійно змінюючи адреси проживання. Але Служба безпеки все одно встановила місця їхнього перебування і затримала.</p>
<p>Слідчі української спецслужби повідомили затриманим про підозру за ч. 7 ст. 111-1 Кримінального кодексу України (колабораційна діяльність).</p>
<p>Зловмисники перебувають під вартою. Їм загрожує до 15 років тюрми з конфіскацією майна.</p>
<p>Комплексні заходи проводили співробітники СБУ в Херсонській та Закарпатській областях за процесуального керівництва Закарпатської обласної прокуратури.</p>
<p>Як повідомляла АрміяInform, СБУ <a href="https://armyinform.com.ua/2024/03/25/sbu-vidzvituvala-pro-zatrymannya-nebespechnogo-dlya-zsu-krota-fsb/">відзвітувала</a> про затримання небезпечного для ЗСУ «крота» фсб.</p>
</img></div><p>Source: <a href="https://armyinform.com.ua/2024/03/25/zatrymano-dvoh-zradnykiv-yaki-ohoronyaly-rosijski-kativni-pid-chas-okupacziyi-hersonshhyny/">https://armyinform.com.ua/2024/03/25/zatrymano-dvoh-zradnykiv-yaki-ohoronyaly-rosijski-kativni-pid-chas-okupacziyi-hersonshhyny/</a></p></body></html>