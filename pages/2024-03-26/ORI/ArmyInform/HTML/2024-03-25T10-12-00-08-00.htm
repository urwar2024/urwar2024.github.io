<html><body><h1>Вперше в Дії: українці зможуть подати заяву до міжнародного Реєстру збитків, завданих росією</h1><hr/>Published Time: 2024-03-25T10:12:00+08:00<br>Author: Army Inform<br>Description: Про це повідомляє пресслужба Міністерства юстиції України.    «Перший етап розпочнеться у...<br>Images: <a href="https://armyinform.com.ua/wp-content/uploads/2024/03/160482.png">000000.png</a><br>Categories: Новини<br>Tags: stoprussia, агресія рф, вторгнення рф, дія, Реєстр збитків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="395" src="../Images/2024-03-25T10-12-00-08-00/000000.png" srcset="../Images/2024-03-25T10-12-00-08-00/000000.png" width="752"> </img></figure><!-- .post-thumbnail -->
<p><strong> Українці зможуть подати через Дію заяву до міжнародного Реєстру про відшкодування збитків, завданих внаслідок російської агресії. </strong></p>
<p>Про це <a href="https://minjust.gov.ua/news/ministry/vpershe-u-dii-ukraintsi-zmojut-podati-zayavi-do-mijnarodnogo-reestru-zbitkiv-pro-poshkodjennya-zavdani-rosiyskoyu-agresieyu" rel="nofollow" target="_blank">повідомляє</a> пресслужба Міністерства юстиції України.</p>
<p>«Перший етап розпочнеться у квітні цього року – українці зможуть сформувати заявки про пошкоджене або зруйноване житлове нерухоме майно за наявності Акту про обстеження від місцевої влади. З часом планується уможливити подання заяв до Реєстру збитків навіть за умови, якщо людина не зверталась до місцевої влади», — йдеться в повідомленні.</p>
<p>Крім того, згодом буде розширено перелік категорій збитків через агресію рф. До Реєстру можна буде подавати заяви через Дію щодо:</p>
<ul>
<li>завданої шкоди життю та здоров’ю;</li>
<li>примусового переміщення та вимушеного переселення;</li>
<li>злочину катування та сексуального насильства;</li>
<li>інших ушкоджень та завданих збитків.</li>
</ul>
<p>У майбутньому заяви про завдану шкоду бізнесу та інфраструктурі зможуть подати юридичні особи та держава.</p>
<p>Докладніше про міжнародний Реєстр збитків на <a href="http://www.rd4u.claims/" rel="nofollow" target="_blank">сайті</a>.</p>
<p>Як повідомляла АрміяInform, за останню добу ворог <a href="https://armyinform.com.ua/2024/03/25/majzhe-15-naselenyh-punktiv-harkivshhyny-obstrilyani-za-dobu-kudy-i-z-chogo-byly/">обстріляв</a> майже 15 населених пунктів Харківщини.</p>
</div><p>Source: <a href="https://armyinform.com.ua/2024/03/25/vpershe-v-diyi-ukrayinczi-zmozhut-podaty-zayavu-do-mizhnarodnogo-reyestru-zbytkiv-zavdanyh-rosiyeyu/">https://armyinform.com.ua/2024/03/25/vpershe-v-diyi-ukrayinczi-zmozhut-podaty-zayavu-do-mizhnarodnogo-reyestru-zbytkiv-zavdanyh-rosiyeyu/</a></p></body></html>