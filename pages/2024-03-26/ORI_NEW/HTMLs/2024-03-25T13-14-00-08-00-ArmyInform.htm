<html><body>
<div class='article'>
<div class='title'><h1>ЄС надав Україні військової допомоги на €31 млрд з початку широкомасштабного вторгнення</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини, Новини світу та України'/>
<meta property='description' content='Про це заявив Верховний представник ЄС із закордонних справ та політики безпеки Жозеп...'/>
<meta property='published_time' content='2024-03-25T13:14:00+08:00'/>
<meta property='tags' content='stoprussia, YES, агресія рф, військова допомога, допомога партнерів, Жозеп Боррель, Світ підтримує Україну'/>
<meta property='images' content='https://armyinform.com.ua/wp-content/uploads/2024/03/5cc639ecd0f60a96.jpg'/>
Author: Army Inform
<br>
Categories: Новини, Новини світу та України
<br>
Description: Про це заявив Верховний представник ЄС із закордонних справ та політики безпеки Жозеп...
<br>
Published Time: 2024-03-25T13:14:00+08:00
<br>
Tags: stoprussia, YES, агресія рф, військова допомога, допомога партнерів, Жозеп Боррель, Світ підтримує Україну
<br>
Images: <a href="https://armyinform.com.ua/wp-content/uploads/2024/03/5cc639ecd0f60a96.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../../ORI/ArmyInform/Images/2024-03-25T13-14-00-08-00/000000.jpg" srcset="../../ORI/ArmyInform/Images/2024-03-25T13-14-00-08-00/000000.jpg" width="1200"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Верховний представник Європейського Союзу із закордонних справ і політики безпеки Жозеп Боррель уточнив розмір військової допомоги Україні з початку широкомасштабного вторгнення рф. За його словами, допомога становить 31 млрд євро. </strong></p>
<p>Про це <a href="https://www.eeas.europa.eu/eeas/europe%E2%80%99s-demosthenes-moment-putting-defence-centre-eu-policies_en" rel="nofollow" target="_blank">заявив</a> Верховний представник ЄС із закордонних справ та політики безпеки Жозеп Боррель.</p>
<p>За його словами, Європейський фонд миру (EPF) було створено у 2021 році, щоб підтримувати партнерів військовою технікою, що було неможливо за рахунок бюджету ЄС.</p>
<p>«Його бюджет спочатку становив 5 млрд євро, сьогодні фінансова стеля зросла до 17 млрд євро», — повідомив Жозеп Боррель.</p>
<p>Він акцентував, що хоча EPF не було створено для цієї мети, однак фонд став основою військової підтримки України.</p>
<p>«На сьогодні ми використали 6,1 млрд євро з EPF, щоб стимулювати підтримку України з боку держав-членів ЄС, і разом з ними ЄС поставив у Україну військової техніки загалом на 31 мільярд євро від початку воєн», — написав Жозеп Боррель.</p>
<p>За його словами, завдяки цим коштам ЄС продовжив військову підтримку України.</p>
<p>Серед інших заходів, зазначає Жозеп Боррель, до літа буде підготовлено 60 000 українських солдатів.</p>
<p>«Ми передали Україні 500 тис. артилерійських снарядів, а до кінця року буде понад 1 млн. Крім того, європейська оборонна промисловість також надає Україні 400 тис. снарядів за комерційними контрактами. Чеська ініціатива закуповувати боєприпаси за межами ЄС є доповненням до цих зусиль», — повідомив він.</p>
<p>Однак, наголошує Верховний представник Європейського Союзу, цього недостатньо, ЄС повинні збільшити як виробничі потужності, так і фінансові ресурси, спрямовані на підтримку України.</p>
<p>Як повідомляла <a href="https://armyinform.com.ua/2024/03/21/volodymyr-zelenskyj-zaklykav-lideriv-krayin-yes-dopomogty-zahystyty-ukrayinski-mista/">АрміяInform</a>, Президент України Володимир Зеленський закликав лідерів країн ЄС допомогти захистити українські міста.</p>
</div>
</div>
<div class='source'><p>Source: <a href="https://armyinform.com.ua/2024/03/25/yes-nadav-ukrayini-vijskovoyi-dopomogy-na-e31-mlrd-z-pochatku-shyrokomasshtabnogo-vtorgnennya/">https://armyinform.com.ua/2024/03/25/yes-nadav-ukrayini-vijskovoyi-dopomogy-na-e31-mlrd-z-pochatku-shyrokomasshtabnogo-vtorgnennya/</a></p></div>
</div>
</body></html>