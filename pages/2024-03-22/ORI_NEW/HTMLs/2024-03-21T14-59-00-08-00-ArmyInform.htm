<html><body>
<div class='article'>
<div class='title'><h1>Рада ухвалила закон про забезпечення соціального захисту військовослужбовців</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомляє пресслужба Апарату Верховної Ради України.    Цей Закон забезпечує...'/>
<meta property='published_time' content='2024-03-21T14:59:00+08:00'/>
<meta property='tags' content='Верховна Рада України, військовослужбовці зсу, Закон, соціальний захист'/>
<meta property='images' content='https://armyinform.com.ua/wp-content/uploads/2024/02/91_main.jpg'/>
Author: Army Inform
<br>
Categories: Новини
<br>
Description: Про це повідомляє пресслужба Апарату Верховної Ради України.    Цей Закон забезпечує...
<br>
Published Time: 2024-03-21T14:59:00+08:00
<br>
Tags: Верховна Рада України, військовослужбовці зсу, Закон, соціальний захист
<br>
Images: <a href="https://armyinform.com.ua/wp-content/uploads/2024/02/91_main.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="400" src="../../ORI/ArmyInform/Images/2024-03-21T14-59-00-08-00/000000.jpg" srcset="../../ORI/ArmyInform/Images/2024-03-21T14-59-00-08-00/000000.jpg" width="630"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Верховна Рада України на засіданні 21 березня ухвалила у другому читанні і в цілому проєкт Закону про внесення змін до деяких законів України щодо забезпечення прав військовослужбовців та поліцейських на соціальний захист (реєстр. №10313). </strong></p>
<p>Про це <a href="https://www.rada.gov.ua/news/razom/247701.html" rel="nofollow" target="_blank">повідомляє</a> пресслужба Апарату Верховної Ради України.</p>
<p>Цей Закон забезпечує права військовослужбовців на інформацію, медичне забезпечення, відпустки, права поліцейських на одноразову грошову допомогу у разі загибелі, визначення втрати працездатності.</p>
<p style="font-weight: 400;">«Метою Закону є удосконалення механізмів забезпечення деяких прав військовослужбовців, зокрема, на інформацію, медичне забезпечення, відпустки, визначення втрати працездатності, правового регулювання інших питань, пов’язаних із реалізацією прав військовослужбовців та військових посадових осіб під час проходження військової служби. Окрім того, передбачено забезпечення прав поліцейських на одноразову грошову допомогу у разі загибелі (смерті) та визначення втрати працездатності», — йдеться в повідомленні.</p>
<p>Як <a href="https://www.facebook.com/Iryna.Friz/posts/pfbid02NYub7yaCyYWvQFWiy4p5mZQuZnbnkR6Kjw3pXCpj1C4YdaD6kFszn3Znh9a853RYl?__cft__%5B0%5D=AZXdraevYUU2FcX3FmmBmoIPnigEDxAlEVz8inguAbcH3KFtzEXej8a76gNKIdiQIG4t2ayUw-o88TSjcvQy_0NEcsu6ei9xKpDcf58myRqrSyRGEd2bK2NOy4su43rv-R9f-45yFTOpITzf8rLFEolYg5afqdjqNuICBWUMij_9eA&amp;__tn__=%2CO%2CP-R" rel="nofollow" target="_blank">повідомила</a> член Комітету Верховної Ради з питань національної безпеки, оборони та розвідки Ірина Фріз, Законом буде надана можливість перебування військовослужбовців<strong> на лікуванні до 12 місяців</strong>.</p>
<p>«Зокрема і за кордоном без необхідності через 4 місяці особисто проходити ВЛК», — підкреслила вона.</p>
<p>На рівні закону встановлені чіткі рамки виплат у разі <strong>загибелі військовослужбовця в розмірі 15 млн грн</strong>.</p>
<p>Також відхилено норми щодо додаткового надмірного регулювання ввезення гуманітарної допомоги.</p>
<p>«Воно має здійснюватися відповідним законодавством, а протягувати обмеження під красивою вивіскою „соціального забезпечення військових“ є хибним та неприпустимим. Комітет відхилив всі норми, які стосувалися цього питання», — написала нардепка.</p>
<p>За Законом також <strong class="">не можуть бути військовими капеланами — священники УПЦ МП</strong>.</p>
<p>Як повідомляла <a href="https://armyinform.com.ua/2024/03/02/pilgy-dlya-ubd-u-2024-shho-peredbacheno-ta-yak-otrymaty/">АрміяInform</a>, що передбачено та як отримати пільги для УБД у 2024 році.</p>
</div>
</div>
<div class='source'><p>Source: <a href="https://armyinform.com.ua/2024/03/21/rada-uhvalyla-zakon-pro-zabezpechennya-soczialnogo-zahystu-vijskovosluzhbovcziv/">https://armyinform.com.ua/2024/03/21/rada-uhvalyla-zakon-pro-zabezpechennya-soczialnogo-zahystu-vijskovosluzhbovcziv/</a></p></div>
</div>
</body></html>