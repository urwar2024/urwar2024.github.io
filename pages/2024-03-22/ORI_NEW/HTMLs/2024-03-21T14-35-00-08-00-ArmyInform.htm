<html><body>
<div class='article'>
<div class='title'><h1>651 ліквідували та ще 37 взяли в полон: Легіон «Свобода росії» розповів про втрати путінських військ у Бєлгороді та Курську</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це під час пресконференції заявив оператор БПЛА, доброволець Легіону «Свобода росії»...'/>
<meta property='published_time' content='2024-03-21T14:35:00+08:00'/>
<meta property='tags' content='stoprussia, агресія рф, вторгнення рф, втрати ворога, легіон «Свобода росії», РДК, російські військовополонені'/>
<meta property='images' content='https://armyinform.com.ua/wp-content/uploads/2024/03/998.jpg'/>
Author: Army Inform
<br>
Categories: Новини
<br>
Description: Про це під час пресконференції заявив оператор БПЛА, доброволець Легіону «Свобода росії»...
<br>
Published Time: 2024-03-21T14:35:00+08:00
<br>
Tags: stoprussia, агресія рф, вторгнення рф, втрати ворога, легіон «Свобода росії», РДК, російські військовополонені
<br>
Images: <a href="https://armyinform.com.ua/wp-content/uploads/2024/03/998.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" src="../../ORI/ArmyInform/Images/2024-03-21T14-35-00-08-00/000000.jpg" srcset="../../ORI/ArmyInform/Images/2024-03-21T14-35-00-08-00/000000.jpg" width="1500"/> </figure><!-- .post-thumbnail -->
<p><strong> У результаті спеціальної визвольної операції на території рф, що проводять російські добровольці, які воюють на боці України, — ліквідовано 651 військового рф. </strong></p>
<p>Про це під час пресконференції заявив оператор БПЛА, доброволець Легіону «Свобода росії» Олексій Барановський, позивний «Лютик».</p>
<p>«Ми завдали суттєвої шкоди військовим рф. За інформацією, яка у нас є, незворотні втрати зс рф складають — 651 військовий, санітарні втрати — 908, ще 37 взято у полон. Також російські визвольні сили знищили 121 одиницю техніки противника, а ще 50 — було виведено з ладу», — сказав Олексій Барановський.</p>
<p>За його словами, завдяки цій обмеженій військовій операції ЗСУ змогли стабілізувати фронт і прикрити ті ділянки, де очікувалася масована атака путінських військ.</p>
<p>Як заявив представник легіону «Свобода росії», російська армія планувала проводити «значні» атакувальні дії, приурочивши наступ до «виборів», а точніше — до майбутньої інавгурації володимира путіна.</p>
<p>«Наша операція у військовому сенсі зірвала ці наступальні плани армії рф. Вони (російські військовослужбовці. — Ред.) були змушені, по-перше, перекидати значні сили, зокрема з Харківського і Куп’янського напрямків, для того, щоб просто утримати свою Бєлгородську і Курську області», — заявив Олексій Барановський.</p>
<p>Як повідомлялося, 12 березня легіон «Свобода росії», РДК і «Сибірський батальйон» — добровольчі російські формування, які воюють на боці України, — зранку зайшли в Курську і Бєлгородську області рф у межах спільної операції.</p>
<p><em>Фото автора</em></p>
</div>
</div>
<div class='source'><p>Source: <a href="https://armyinform.com.ua/2024/03/21/651-likviduvaly-ta-shhe-37-vzyaly-u-polon-legion-svoboda-rosiyi-rozpoviv-pro-vtraty-putinskyh-vijsk-u-byelgorodi-ta-kursku/">https://armyinform.com.ua/2024/03/21/651-likviduvaly-ta-shhe-37-vzyaly-u-polon-legion-svoboda-rosiyi-rozpoviv-pro-vtraty-putinskyh-vijsk-u-byelgorodi-ta-kursku/</a></p></div>
</div>
</body></html>