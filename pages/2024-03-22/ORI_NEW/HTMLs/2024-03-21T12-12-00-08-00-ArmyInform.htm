<html><body>
<div class='article'>
<div class='title'><h1>Затримали двох колаборанток з Херсонщини, які прикидалися переселенками</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомила 21 березня Служба безпеки України.    Одну з фігуранток затримали в...'/>
<meta property='published_time' content='2024-03-21T12:12:00+08:00'/>
<meta property='tags' content='колаборанти, СБУ'/>
<meta property='images' content='https://armyinform.com.ua/wp-content/uploads/2024/03/kolabornatka1.jpg,
https://armyinform.com.ua/wp-content/uploads/2024/03/kolaborantka2.jpg'/>
Author: Army Inform
<br>
Categories: Новини
<br>
Description: Про це повідомила 21 березня Служба безпеки України.    Одну з фігуранток затримали в...
<br>
Published Time: 2024-03-21T12:12:00+08:00
<br>
Tags: колаборанти, СБУ
<br>
Images: <a href="https://armyinform.com.ua/wp-content/uploads/2024/03/kolabornatka1.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/kolaborantka2.jpg">000001.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../../ORI/ArmyInform/Images/2024-03-21T12-12-00-08-00/000000.jpg" srcset="../../ORI/ArmyInform/Images/2024-03-21T12-12-00-08-00/000000.jpg" width="1280"/> </figure><!-- .post-thumbnail -->
<p><strong> Служба безпеки викрила ще двох організаторок незаконного референдуму рф, який відбувся під час окупації правобережної Херсонщини. </strong></p>
<p>Про це <a href="https://t.me/SBUkr/11503" rel="nofollow" target="_blank">повідомила 21 березня</a> Служба безпеки України.</p>
<p>Одну з фігуранток затримали в Миколаєві, а іншу — в Чернівецькій області. Вони намагалися уникнути правосуддя під виглядом переселенок.</p>
<p>За даними слідства, після захоплення Херсонської області обидві фігурантки підтримали загарбників та увійшли до складу окупаційних «виборчкомів».</p>
<p>Перебуваючи в лавах псевдоустанови, колаборантки агітували місцевих жителів «голосувати за приєднання» Херсонщини до складу росії.</p>
<p>Тоді 28-річна мешканка Чорнобаївки зібрала групу «однодумців» та записала відеозвіт щодо підсумків фейкового плебісциту, який транслювали на російських телеканалах.</p>
<img alt="" class="alignnone size-full wp-image-553835" height="853" loading="lazy" src="../../ORI/ArmyInform/Images/2024-03-21T12-12-00-08-00/000001.jpg" srcset="../../ORI/ArmyInform/Images/2024-03-21T12-12-00-08-00/000001.jpg" width="1280"/>
<p>Інша зловмисниця здійснювала подворові обходи по будинках односельців та збирала «потрібні» відмітки в «бюлетенях».</p>
<p>Її супроводжували озброєні загарбники, які в разі відмови людей підтримати кремлівський проєкт погрожували ув’язненням та конфіскацією майна.</p>
<p>За співпрацю з агресором фігурантка отримала одноразову грошову «винагороду» та обіцянки подальших «перспектив» в окупаційній установі.</p>
<p>Після звільнення регіону обидві колаборантки втекли до різних міст на півдні та заході України, де намагались «залягти на дно».</p>
<p>На підставі зібраних доказів слідчі Служби безпеки повідомили затриманим про підозру за такими статтями Кримінального кодексу України:</p>
<ul>
<li>⁠ ⁠ч. 2 ст. 28, ч. 5 ст. 111-1 (колабораційна діяльність, добровільне зайняття громадянином України посади, пов’язаної з виконанням організаційно-розпорядчих або адміністративно-господарських функцій у незаконних органах влади, вчинене за попередньою змовою групою осіб);</li>
<li>⁠ ⁠ч. 1 ст. 110 (посягання на територіальну цілісність і недоторканність України).</li>
</ul>
<p>Зловмисницям загрожує до 10 років тюрми.</p>
<p><a href="https://armyinform.com.ua/2024/03/19/vatazhka-lnr-sudytymut-za-provedennya-psevdovyboriv-na-okupovanyh-terytoriyah-luganshhyny/">АрміяInform повідомляла</a>, що ватажка «лнр» судитимуть за проведення псевдовиборів на окупованих територіях Луганщини.</p>
</div>
</div>
<div class='source'><p>Source: <a href="https://armyinform.com.ua/2024/03/21/zatrymaly-dvoh-kolaborantok-z-hersonshhyny-yaki-prykydalysya-pereselenkamy/">https://armyinform.com.ua/2024/03/21/zatrymaly-dvoh-kolaborantok-z-hersonshhyny-yaki-prykydalysya-pereselenkamy/</a></p></div>
</div>
</body></html>