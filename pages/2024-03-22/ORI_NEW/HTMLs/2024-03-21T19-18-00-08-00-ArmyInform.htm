<html><body>
<div class='article'>
<div class='title'><h1>ЗСУ стримують росіян на Новопавлівському напрямку: за добу відбито 24 атаки</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генеральний штаб ЗС України.  На Куп’янському напрямку ворог,...'/>
<meta property='published_time' content='2024-03-21T19:18:00+08:00'/>
<meta property='tags' content='stoprussia, агресія рф, війна, вторгнення рф, ГШ ЗСУ, оперативна інформація, Хроніка війни, Хроніка оборони'/>
<meta property='images' content='https://armyinform.com.ua/wp-content/uploads/2024/01/vijskovi-zsu-gsh.jpg'/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  На Куп’янському напрямку ворог,...
<br>
Published Time: 2024-03-21T19:18:00+08:00
<br>
Tags: stoprussia, агресія рф, війна, вторгнення рф, ГШ ЗСУ, оперативна інформація, Хроніка війни, Хроніка оборони
<br>
Images: <a href="https://armyinform.com.ua/wp-content/uploads/2024/01/vijskovi-zsu-gsh.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="640" src="../../ORI/ArmyInform/Images/2024-03-21T19-18-00-08-00/000000.jpg" srcset="../../ORI/ArmyInform/Images/2024-03-21T19-18-00-08-00/000000.jpg" width="960"/> </figure><!-- .post-thumbnail -->
<p><strong> Протягом доби зафіксовано 67 бойових зіткнень. Загалом, ворог завдав 36 ракетних та 50 авіаційних ударів, здійснив 96 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02zQNrYD7yu9ewB2AxiTemgVTGTanuKjHDP9nVxeute3QWkQVD1jRe7rCk9h8RU2vvl" rel="nofollow" target="_blank">інформує</a> Генеральний штаб ЗС України.</p>
<p class=""><strong>На Куп’янському напрямку</strong> ворог, за підтримки авіації, здійснив 1 безуспішний штурм позицій Сил оборони в районі населеного пункту Синьківка Харківської області.</p>
<p class=""><strong>На Лиманському напрямку</strong> нашими воїнами відбито 10 атак противника в районах населених пунктів Білогорівка Луганської області та Терни, Спірне, Веселе, Роздолівка Донецької області, де ворог, за підтримки авіації, намагався прорвати оборону наших військ.</p>
<p class=""><strong>На Бахмутському напрямку</strong> нашими воїнами відбито 14 атак ворога в районах населених пунктів Богданівка, Іванівське, Кліщіївка, Андріївка Донецької області.</p>
<p class=""><strong>На Авдіївському напрямку</strong> нашими захисниками відбито 4 атаки ворога в районах населених пунктів Бердичі, Семенівка, Тоненьке, Первомайське Донецької області.</p>
<p class=""><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Новомихайлівка, Водяне, Урожайне, де ворог, за підтримки авіації, 24 рази намагався прорвати оборону наших військ.</p>
<p class=""><strong>На Оріхівському напрямку</strong> ворог 6 разів, за підтримки авіації, атакував позиції наших захисників в районах населених пунктів Старомайорське Донецької області та Роботине Запорізької області.</p>
<p class=""><strong>На Херсонському напрямку</strong> протягом доби ворог наступальних (штурмових) дій не вів.</p>
<p>Нагадаємо, на півдні воїни ЗСУ <a href="https://armyinform.com.ua/2024/03/21/na-pivdni-voyiny-zsu-pryzemlyly-rosijski-drony-supercam-i-lanczet/">«приземлили»</a> російські дрони Supercam і «Ланцет».</p>
<p>Як повідомляла АрміяInform, ЗСУ на півдні <a href="https://armyinform.com.ua/2024/03/21/zsu-na-pivdni-znyshhyly-granatomet-polumya-ta-stancziyu-reb-okupantiv/" rel="bookmark">знищили</a> гранатомет «Полум’я» та станцію РЕБ окупантів.</p>
</div>
</div>
<div class='source'><p>Source: <a href="https://armyinform.com.ua/2024/03/21/zsu-strymuyut-rosiyan-na-novopavlivskomu-napryamku-za-dobu-vidbyto-24-ataky/">https://armyinform.com.ua/2024/03/21/zsu-strymuyut-rosiyan-na-novopavlivskomu-napryamku-za-dobu-vidbyto-24-ataky/</a></p></div>
</div>
</body></html>