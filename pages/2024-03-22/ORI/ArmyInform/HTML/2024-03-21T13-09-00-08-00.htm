<html><body><h1>Міністр оборони Естонії приїхав до Києва та оголосив про новий пакет військової допомоги на 20 млн євро</h1><hr/>Published Time: 2024-03-21T13:09:00+08:00<br>Author: Army Inform<br>Description: Про це повідомляє оборонне відомство Естонії.    Зазначається, що новий пакет включає...<br>Images: <a href="https://armyinform.com.ua/wp-content/uploads/2024/03/gjl_agpxuaagkj0.jpg">000000.jpg</a><br>Categories: Важливо, Новини<br>Tags: агресія рф, війна, Міністр оборони Естонії, Ханно Певкур<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-21T13-09-00-08-00/000000.jpg" srcset="../Images/2024-03-21T13-09-00-08-00/000000.jpg" width="1088"> </img></figure><!-- .post-thumbnail -->
<p><strong> Міністр оборони Естонії Ханно Певкур сьогодні в Києві на зустрічі з українським колегою Рустемом Умєровим повідомив, що Естонія надішле Україні черговий пакет військової допомоги на суму 20 мільйонів євро. </strong></p>
<p>Про це <a href="https://www.kaitseministeerium.ee/en/news/pevkur-kyiv-estonia-send-ukraine-artillery-ammunition-and-other-military-aid-worth-20-million" rel="nofollow" target="_blank">повідомляє</a> оборонне відомство Естонії.</p>
<p>Зазначається, що новий пакет включає артилерійські боєприпаси, які критично необхідні для протидії російської агресії.</p>
<p>«Пакет включає протитанкові гармати, вибухові речовини, різні види артилерійських боєприпасів, протигази, снайперське обладнання, боєприпаси меншого калібру та інше», — сказав міністр оборони Ханно Певкур.</p>
<p>Також останній пакет допомоги включає снаряди калібру 155 мм, що є додатковим внеском Естонії в ініціативу Європейського Союзу щодо відправки в Україну мільйона снарядів. Поповнення внеску Естонії частково профінансує Данія. Точну кількість боєприпасів не розголошують з міркувань безпеки.</p>
<p>Як повідомляла АрміяInform, Україна <a href="https://armyinform.com.ua/2024/03/19/ukrayina-rozpochala-peregovory-z-estoniyeyu-shhodo-ukladennya-bezpekovoyi-ugody/">розпочала переговори</a> з Естонією щодо укладення безпекової угоди.</p>
</div><p>Source: <a href="https://armyinform.com.ua/2024/03/21/ministr-oborony-estoniyi-pryyihav-do-kyyeva-ta-ogolosyv-pro-novyj-paket-vijskovoyi-dopomogy-na-20-mln-yevro/">https://armyinform.com.ua/2024/03/21/ministr-oborony-estoniyi-pryyihav-do-kyyeva-ta-ogolosyv-pro-novyj-paket-vijskovoyi-dopomogy-na-20-mln-yevro/</a></p></body></html>