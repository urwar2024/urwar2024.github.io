<html><body><h1>Обмежено придатним до військової служби доведеться повторно пройти ВЛК</h1><hr/>Published Time: 2024-03-21T21:57:00+08:00<br>Author: Army Inform<br>Description: Про це повідомила заступник Міністра оборони України Наталія Калмикова в ефірі...<br>Images: <a href="https://armyinform.com.ua/wp-content/uploads/2024/03/17_main-v1711045898.jpg">000000.jpg</a><br>Categories: Важливо, Новини<br>Tags: Наталія Калмикова<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-03-21T21-57-00-08-00/000000.jpg" srcset="../Images/2024-03-21T21-57-00-08-00/000000.jpg" width="700"> </img></figure><!-- .post-thumbnail -->
<p><strong> Військовослужбовці, які були визнані обмежено придатними до служби, повинні будуть пройти повторний медичний огляд. Сьогодні Верховна Рада України скасувала поняття «обмежено придатний» до служби в ЗСУ.  </strong></p>
<p>Про це <a href="https://www.youtube.com/watch?v=WY8sDvZdWEA" rel="nofollow" target="_blank">повідомила </a>заступник Міністра оборони України Наталія Калмикова в ефірі телемарафону «Єдині новини».</p>
<p>«Ті люди, які отримували висновок ВЛК як «обмежено придатні», пройдуть переогляд, і буде визначено їх придатність до служби. І надалі військово-лікарська комісія не буде видавати такий висновок», — заявила вона.</p>
<p>Наталія Калмикова додала, що такі зміни полегшить життя десяткам тисяч людей.</p>
<p>«І рідні, і самі військові зверталися і в Міністерство оборони, і в інші органи влади з проханням врегулювати це питання. І ми дуже раді, що Верховна Рада України підтримала ці зміни», — повідомила заступник Міністра оборони України Наталія Калмикова.</p>
<p>Як повідомляла <a href="https://armyinform.com.ua/2024/03/21/rada-uhvalyla-zakon-pro-zabezpechennya-soczialnogo-zahystu-vijskovosluzhbovcziv/?utm_source=mainnews&amp;utm_medium=article&amp;utm_campaign=traficsource">АрміяInform</a>, Рада ухвалила закон про забезпечення соціального захисту військовослужбовців.</p>
</div><p>Source: <a href="https://armyinform.com.ua/2024/03/21/obmezheno-prydatnym-do-vijskovoyi-sluzhby-dovedetsya-povtorno-projty-vlk/">https://armyinform.com.ua/2024/03/21/obmezheno-prydatnym-do-vijskovoyi-sluzhby-dovedetsya-povtorno-projty-vlk/</a></p></body></html>