<html><body><h1>Верховний Суд залишив 15 років ув’язнення зраднику з Харкова</h1><hr/>Published Time: 2024-03-21T09:33:00+08:00<br>Author: Army Inform<br>Description: Про це повідомив Офіс Генерального прокурора.    Засудженому призначено покарання — 15...<br>Images: <a href="https://armyinform.com.ua/wp-content/uploads/2023/12/657b1c16190ba.jpeg">000000.jpeg</a><br>Categories: Новини<br>Tags: Верховний Суд, державна зрада, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-21T09-33-00-08-00/000000.jpeg" srcset="../Images/2024-03-21T09-33-00-08-00/000000.jpeg" width="720"> </img></figure><!-- .post-thumbnail -->
<p><strong> Прокурори відстояли у Верховному Суді вирок уродженцю Харківської області за державну зраду (ч. 2 ст. 111 КК України). </strong></p>
<p>Про це <a href="https://gp.gov.ua/ua/posts/15-rokiv-pozbavlennya-voli-za-derzzradu-ofis-genprokurora-vidstoyav-virok-urodzencyu-xarkivshhini-u-verxovnomu-sudi" rel="nofollow" target="_blank">повідомив</a> Офіс Генерального прокурора.</p>
<p>Засудженому призначено покарання — 15 років позбавлення волі з конфіскацією майна.</p>
<p>За даними відомства, чоловік на початку березня 2022 року діяв на користь ворога з метою завдавання шкоди обороноздатності та державній безпеці України.</p>
<p>Він передавав представниками збройних сил рф розвіддані про розташування особового складу та військової техніки і Збройних Сил України на території Харківщини. Інформацію пересилав через месенджер Telegram.</p>
<p>Касаційний кримінальний суд у складі Верховного Суду погодився з доводами прокурора, що кваліфікація є правильною, а призначене покарання — справедливим заходом примусу для зрадника.</p>
<p>Свою вину в інкримінованому злочині засуджений не визнавав протягом досудового слідства та судового розгляду провадження у всіх інстанціях.</p>
<p>Наразі чоловік відбуває призначене судом покарання.</p>
<p>Як <a href="https://armyinform.com.ua/2024/03/19/v-ukrayini-zadokumentovano-majzhe-128-tysyach-voyennyh-zlochyniv-rosiyi-2/">повідомляла раніше АрміяInform</a>, в Україні задокументовано майже 128 тисяч воєнних злочинів росії.</p>
</div><p>Source: <a href="https://armyinform.com.ua/2024/03/21/verhovnyj-sud-zalyshyv-15-rokiv-uvyaznennya-zradnyku-z-harkova/">https://armyinform.com.ua/2024/03/21/verhovnyj-sud-zalyshyv-15-rokiv-uvyaznennya-zradnyku-z-harkova/</a></p></body></html>