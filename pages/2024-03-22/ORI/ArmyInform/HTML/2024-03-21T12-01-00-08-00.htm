<html><body><h1>Адмірал Роб Бауер у Києві розповів про дві стратегічні помилки путіна</h1><hr/>Published Time: 2024-03-21T12:01:00+08:00<br>Author: Army Inform<br>Description: Як повідомляє кореспондент АрміяInform, про це заявив голова Військового комітету НАТО...<br>Images: <a href="https://armyinform.com.ua/wp-content/uploads/2024/03/gjl2ubsxyaeqaap-e1711015025242.jpeg">000000.jpeg</a><br>Categories: Новини<br>Tags: stoprussia, адмірал Роб Бауер, НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="914" src="../Images/2024-03-21T12-01-00-08-00/000000.jpeg" srcset="../Images/2024-03-21T12-01-00-08-00/000000.jpeg" width="1201"> </img></figure><!-- .post-thumbnail -->
<p><strong> Президент рф володимир путін припустився двох стратегічних помилок, наважившись на повномасштабне вторгнення: він недооцінив рішучість України і недооцінив єдність НАТО. </strong></p>
<p>Як повідомляє кореспондент АрміяInform, про це заявив голова Військового комітету НАТО адмірал Роб Бауер під час виступу на Київському безпековому форумі.</p>
<p>Роб Бауер наголосив, що було б серйозною історичною помилкою дозволити путіну перемогти.</p>
<p>«Це було б небезпечно для всіх нас. Тому що результат цієї війни визначить долю світу. Сьогодні 756-й день війни, яка, на думку російського керівництва, мала тривати три дні. Я ніколи не зможу збагнути, наскільки важким був кожен з цих днів», — сказав адмірал.</p>
<p>Він наголосив, що з допомогою країн НАТО та інших партнерів України може перемогти російського агресора.</p>
<p>«Я кажу це від щирого серця: Ви не самі (Роб Бауер сказав це української мовою — ред.). НАТО разом вами. Демократія переможе автократію. Свобода переможе гноблення. Світло переможе темряву. Слава Україні», — сказав голова Військового комітету НАТО.</p>
<p>Адмірал Роб Бауер також <a href="https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/">відзначив успіхи</a> Сил оборони України у війні проти російського агресора.</p>
<p> </p>
</div><p>Source: <a href="https://armyinform.com.ua/2024/03/21/admiral-rob-bauer-u-kyyevi-rozpoviv-pro-dvi-strategichni-pomylky-putina/">https://armyinform.com.ua/2024/03/21/admiral-rob-bauer-u-kyyevi-rozpoviv-pro-dvi-strategichni-pomylky-putina/</a></p></body></html>