<html><body><h1>Дмитро Кліменков: Закупівлі за стандартами НАТО — це антикорупційний запобіжник, який ми впроваджуємо</h1><hr/>Published Time: 2024-03-21T22:23:00+08:00<br>Author: Army Inform<br>Description: Як повідомляє Міністерство оборони України, про це в ефірі телемарафону «Єдині новини»...<br>Images: <a href="https://armyinform.com.ua/wp-content/uploads/2024/03/6583274365064.jpeg">000000.jpeg</a><br>Categories: Новини<br>Tags: боротьба з корупцією, Дмитро Кліменков<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-21T22-23-00-08-00/000000.jpeg" srcset="../Images/2024-03-21T22-23-00-08-00/000000.jpeg" width="720"> </img></figure><!-- .post-thumbnail -->
<p><strong> Міністерство оборони спільно з правоохоронними органами продовжує активну боротьбу з корупцією в оборонній системі держави. Це є одним із пріоритетних завдань очільника відомства Рустема Умєрова. </strong></p>
<p>Як <a href="https://www.mil.gov.ua/news/2024/03/21/nova-arhitektura-zakupivel-za-standartami-nato-%E2%80%93-cze-antikorupczijnij-zapobizhnik-yakij-mi-vprovadzhuemo-%E2%80%93-dmitro-klimenkov/" rel="nofollow" target="_blank">повідомляє</a> Міністерство оборони України, про це в ефірі телемарафону «Єдині новини» на телеканалі «Суспільне» розповів заступник Міністра оборони України Дмитро Кліменков:</p>
<p class="">«Одним із пріоритетів команди Міністра є очищення системи від недоброчесних учасників як всередині установи, так і ззовні. Ми активно співпрацюємо з правоохоронними органами та ведемо внутрішній аудит, щоб забезпечити максимальну прозорість та відповідність стандартам чесності та ефективності у відомстві».</p>
<p class="">За його словами, саме результатом співпраці Міноборони з ДБР та Офісом ГП стало затримання колишнього начальника Центрального управління продовольчого забезпечення Командування Сил логістики ЗСУ.</p>
<p class="">«Це свідчить про правильність обраного нами шляху побудови нової архітектури закупівель за стандартами НАТО. Ми відходимо назавжди від радянської системи та встановлюємо прозорі та конкурентні процедури закупівель», — зазначив Дмитро Кліменков.</p>
<p class="">У рамках нової системи, пояснив він, закупівлі тилового майна здійснює Державний оператор тилу, а озброєння та боєприпасів — Агенція оборонних закупівель.</p>
</div><p>Source: <a href="https://armyinform.com.ua/2024/03/21/dmytro-klimenkov-zakupivli-za-standartamy-nato-cze-antykorupczijnyj-zapobizhnyk-yakyj-my-vprovadzhuyemo/">https://armyinform.com.ua/2024/03/21/dmytro-klimenkov-zakupivli-za-standartamy-nato-cze-antykorupczijnyj-zapobizhnyk-yakyj-my-vprovadzhuyemo/</a></p></body></html>