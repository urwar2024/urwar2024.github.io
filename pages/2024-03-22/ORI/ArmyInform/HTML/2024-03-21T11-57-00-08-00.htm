<html><body><h1>Міністерка оборони Нідерландів відвідала позиції Сил оборони на східному напрямку</h1><hr/>Published Time: 2024-03-21T11:57:00+08:00<br>Author: Army Inform<br>Description: Про це повідомило 21 березня Міністерство оборони України.    Делегація заслухала...<br>Images: <a href="https://armyinform.com.ua/wp-content/uploads/2024/03/ministerka-oborony-niderlandiv4-scaled.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/ministerka-oborony-niderlandiv.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/ministerka-oborony-niderlandiv2.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/ministerka-oborony-niderlandiv3.jpg">000003.jpg</a><br>Categories: Новини<br>Tags: Міністерство оборони України, Нідерланди<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-21T11-57-00-08-00/000000.jpg" srcset="../Images/2024-03-21T11-57-00-08-00/000000.jpg" width="2048"> </img></figure><!-- .post-thumbnail -->
<p><strong> Разом із заступником Міністра оборони України Юрієм Джигирем, Міністерка оборони Нідерландів Кайса Оллонгрен відвідала позиції оперативно-стратегічного угруповання військ (ОСУВ) «Хортиця» і бойових підрозділів Сил оборони на східному напрямку. </strong></p>
<p>Про це <a href="https://www.mil.gov.ua/news/2024/03/21/yurij-dzhigir-ta-kajsa-ollongren-vidvidali-poziczii-sil-oboroni-ukraini-na-shidnomu-napryamku/" rel="nofollow" target="_blank">повідомило 21 березня</a> Міністерство оборони України.</p>
<p>Делегація заслухала доповіді командирів про поточну ситуацію на лінії бойового зіткнення, ознайомилася із нагальними потребами військових на фронті та пріоритетами у постачанні озброєння та військової техніки.</p>
<p>Кайса Оллонгрен поспілкувалася із захисниками та захисницями східного напрямку. Разом із колегами вона відвідала місця влучань російських ракет і дронів у Дніпрі та поклала квіти на Алеї героїв.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="553823,553824,553825" data-itemtag="dl" data-link="file" data-max-width="100%" data-ratio="1.4992679355783" data-size="large" data-width="2048"><div class="gallery galleryid-553819 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ministerka-oborony-niderlandiv-scaled.jpg" href="https://armyinform.com.ua/wp-content/uploads/2024/03/ministerka-oborony-niderlandiv-scaled.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-21T11-57-00-08-00/000001.jpg" srcset="../Images/2024-03-21T11-57-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ministerka-oborony-niderlandiv2-scaled.jpg" href="https://armyinform.com.ua/wp-content/uploads/2024/03/ministerka-oborony-niderlandiv2-scaled.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-21T11-57-00-08-00/000002.jpg" srcset="../Images/2024-03-21T11-57-00-08-00/000002.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/ministerka-oborony-niderlandiv3-scaled.jpg" href="https://armyinform.com.ua/wp-content/uploads/2024/03/ministerka-oborony-niderlandiv3-scaled.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-21T11-57-00-08-00/000003.jpg" srcset="../Images/2024-03-21T11-57-00-08-00/000003.jpg" width="150"/></a>
</dt></dl>
</div>
</div>
<p>«Знаково і цінно, що Кайса Оллонгрен знайшла час і відвідала наші підрозділи в ОСУВ «Хортиця» перед офіційними заходами і зустрічами делегацій у Києві. Дякую пані Кайсі та уряду Королівства Нідерланди за лідерство у підтримці та надзвичайну увагу до України», — прокоментував заступник Міністра оборони Юрій Джигир.</p>
<p><a href="https://armyinform.com.ua/2024/03/20/niderlandy-vydilyat-ponad-e150-mln-na-zakupivlyu-boyeprypasiv-dlya-ukrayinskyh-f-16/">АрміяInform повідомляла</a>, що Нідерланди виділять понад €150 млн на закупівлю боєприпасів для українських F-16.</p>
</div><p>Source: <a href="https://armyinform.com.ua/2024/03/21/ministerka-oborony-niderlandiv-vidvidala-pozycziyi-syl-oborony-na-shidnomu-napryamku/">https://armyinform.com.ua/2024/03/21/ministerka-oborony-niderlandiv-vidvidala-pozycziyi-syl-oborony-na-shidnomu-napryamku/</a></p></body></html>