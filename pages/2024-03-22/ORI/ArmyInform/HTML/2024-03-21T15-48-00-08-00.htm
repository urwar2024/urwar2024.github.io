<html><body><h1>До Коаліції дронів для України приєднається Австралія — Міноборони</h1><hr/>Published Time: 2024-03-21T15:48:00+08:00<br>Author: Army Inform<br>Description: Про це він повідомив на спільній з Держсекретарем з питань оборони Сполученого...<br>Images: <a href="https://armyinform.com.ua/wp-content/uploads/2024/03/193235-1_large-1.jpg">000000.jpg</a><br>Categories: Важливо, Новини<br>Tags: Австралія, війна, коаліція дронів, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="697" src="../Images/2024-03-21T15-48-00-08-00/000000.jpg" srcset="../Images/2024-03-21T15-48-00-08-00/000000.jpg" width="1140"> </img></figure><!-- .post-thumbnail -->
<p><strong> Міністр оборони Австралії Річард Марлз заявив, що Австралія доєднається до Коаліції дронів. </strong></p>
<p class="justifyfull" dir="ltr">Про це він <a href="https://www.mil.gov.ua/news/2024/03/21/avstraliya-doednaetsya-do-koaliczii-droniv/" rel="nofollow" target="_blank">повідомив</a> на спільній з Держсекретарем з питань оборони Сполученого Королівства Грантом Шаппсом пресконференції у Канберрі.</p>
<p class="justifyfull" dir="ltr">«Ми оголошуємо, що Австралія братиме участь у коаліції з безпілотників, яку очолюють Сполучене Королівство та Латвія. Це важлива можливість для нас продовжувати робити свій внесок для того, щоб Україна зберегла обраний курс і змогла вирішити цей конфлікт на власних умовах», — сказав Міністр оборони Австралії.</p>
<p class="justifyfull" dir="ltr">Заступник Міністра оборони Катерина Черногоренко подякувала Австралії та Річарду Марлзу за таке рішення.</p>
<p dir="ltr">«Розширення української ініціативи та приєднання до неї партнерів з усіх куточків світу — символ підтримки України світом та реальні кроки для підсилення нашого технологічного війська», — зауважила вона.</p>
<p class="justifyfull" dir="ltr"><em>Довідково: Коаліція дронів офіційно стартувала в межах роботи Контактної групи з питань оборони України. Співлідерами коаліції є Велика Британія та Латвія. Також до Коаліції доєднались: Данія, Естонія, Литва, Канада, Нідерланди, Німеччина та Швеція. </em></p>
</div><p>Source: <a href="https://armyinform.com.ua/2024/03/21/do-koalicziyi-droniv-dlya-ukrayiny-pryyednayetsya-avstraliya-minoborony/">https://armyinform.com.ua/2024/03/21/do-koalicziyi-droniv-dlya-ukrayiny-pryyednayetsya-avstraliya-minoborony/</a></p></body></html>