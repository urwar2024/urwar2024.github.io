<html><body><h1>У 2024 році Україна отримає військову допомогу від ЄС щонайменше на €20 млрд — Жозеп Боррель</h1><hr/>Published Time: 2024-03-21T20:07:00+08:00<br>Author: Army Inform<br>Description: Про це заявив Високий представник ЄС із питань закордонних справ і політики безпеки Жозеп...<br>Images: <a href="https://armyinform.com.ua/wp-content/uploads/2023/05/zhozep-borrel.jpg">000000.jpg</a><br>Categories: Новини<br>Tags: агресія рф, війна, допомога, ЄС - Україна, Жозеп Боррель<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="493" src="../Images/2024-03-21T20-07-00-08-00/000000.jpg" srcset="../Images/2024-03-21T20-07-00-08-00/000000.jpg" width="740"> </img></figure><!-- .post-thumbnail -->
<p><strong> ЄС і його країни-члени з початку широкомасштабного вторгнення рф надали Україні військової допомоги на €31 млрд. </strong></p>
<p>Про це <a href="https://www.eeas.europa.eu/eeas/european-council-press-remarks-high-representative-josep-borrell-upon-arrival-5_en" rel="nofollow" target="_blank">заявив</a> Високий представник ЄС із питань закордонних справ і політики безпеки Жозеп Боррель.</p>
<p>«Мій останній звіт про військову підтримку України — я говорив про 28 мільярдів євро. Зараз ця цифра становить 31 мільярд євро. Отже, щодня вона змінюється. Так, з початку війни ми надали €31 млрд військової допомоги, а на цей рік заплановано ще €20 млрд. Тож ми продовжуємо підтримувати Україну», — йдеться у повідомленні.</p>
<p>Щодо поставок боєприпасів, за словами Жозепа Борреля, ЄС передав Україні майже 500 000 снарядів.</p>
<p>«Я припускаю, що лідери підтримають мою пропозицію разом з Європейською комісією про конфіскацію доходів від заморожених активів росії. Я направив цю пропозицію до Ради, вона має прийняти рішення, і я розраховую на те, що лідери скажуть сьогодні своїм міністрам, щоб вони швидко схвалили цю пропозицію, яка забезпечить [приблизно] 3 мільярди євро на рік для української оборони», — додав він.</p>
<p> </p>
</div><p>Source: <a href="https://armyinform.com.ua/2024/03/21/u-2024-roczi-ukrayina-otrymaye-vijskovu-dopomogu-vid-yes-shhonajmenshe-na-e20-mlrd-zhozep-borrel/">https://armyinform.com.ua/2024/03/21/u-2024-roczi-ukrayina-otrymaye-vijskovu-dopomogu-vid-yes-shhonajmenshe-na-e20-mlrd-zhozep-borrel/</a></p></body></html>