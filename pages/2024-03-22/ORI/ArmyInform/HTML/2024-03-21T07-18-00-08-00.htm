<html><body><h1>Ворог активізувався на Лиманському напрямку і атакує на Новопавлівському — Генштаб ЗСУ</h1><hr/>Published Time: 2024-03-21T07:18:00+08:00<br>Author: Army Inform<br>Description: Про це йдеться у повідомленні Генерального штабу ЗС України.    На Волинському та...<br>Images: <a href="https://armyinform.com.ua/wp-content/uploads/2024/03/434065905_760064686306612_1772377760708914659_n.jpg">000000.jpg</a><br>Categories: Новини<br>Tags: генштаб зсу, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="608" sizes="(max-width: 1080px) 100vw, 1080px" src="../Images/2024-03-21T07-18-00-08-00/000000.jpg" srcset="../Images/2024-03-21T07-18-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом минулої доби на фронті відбулося 70 бойових зіткнень. Загалом за минулу добу ворог завдав 4 ракетних та 69 авіаційних ударів, здійснив 123 обстріли з реактивних систем залпового вогню по позиціях наших військ та населених пунктах. </strong></p>
<p>Про це йдеться у <a href="https://www.facebook.com/GeneralStaff.ua/posts/pfbid0cRTaH1xws2ejxd8owHSVTH7iLDjyx3Zk8vDdfzZ9UrJFCXTwfz5MbcB8KcpJGHiul?locale=uk_UA" rel="nofollow" target="_blank">повідомленні</a> Генерального штабу ЗС України.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 17 атак противника в районах населених пунктів Білогорівка, Золотарівка Луганської області та Ямполівка, Тери, Роздолівка, Веселе Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші захисники відбили 5 атак противника в районах населених пунктів Богданівка, Іванівське, Кліщіївка Донецької області.</p>
<p><strong>На Авдіївському напрямку</strong> наші захисники відбили 14 атак ворога в районах населених пунктів Бердичі, Семенівка, Тоненьке, Первомайське, Нетайлове, Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівка, Георгіївка, Новомихайлівка, Водяне, Урожайне, де ворог, за підтримки авіації, 24 рази намагався прорвати оборону наших військ.</p>
<p><strong>На Оріхівському напрямку</strong> ворог 7 разів, за підтримки авіації, атакував позиції наших захисників в районах населених пунктів Старомайорське Донецької області та Роботине Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби, здійснено 3 атаки на позиції наших військ на лівому березі Дніпра.</p>
<p>Водночас, наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
</div><p>Source: <a href="https://armyinform.com.ua/2024/03/21/vorog-aktyvizuvavsya-na-lymanskomu-napryamku-i-atakuye-na-novopavlivskomu-genshtab-zsu/">https://armyinform.com.ua/2024/03/21/vorog-aktyvizuvavsya-na-lymanskomu-napryamku-i-atakuye-na-novopavlivskomu-genshtab-zsu/</a></p></body></html>