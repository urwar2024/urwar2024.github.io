<html><body><h1>Президент: Ми повинні показати, що терор завжди у програші</h1><hr/>Published Time: 2024-03-21T10:28:00+08:00<br>Author: Army Inform<br>Description: Про це він написав вранці 21 березня.    «Нова російська ракетна атака проти Києва. Понад...<br>Images: <a href="https://armyinform.com.ua/wp-content/uploads/2024/03/zelenskyj_zvernennya.png">000000.png</a><br>Categories: Новини<br>Tags: Володимир Зеленський, масований ракетний удар<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../Images/2024-03-21T10-28-00-08-00/000000.png" srcset="../Images/2024-03-21T10-28-00-08-00/000000.png" width="1920"> </img></figure><!-- .post-thumbnail -->
<p><strong> Президент Володимир Зеленський прокоментував чергову масштабну ракетну атаку росіян.  </strong></p>
<p>Про це він <a href="https://t.me/V_Zelenskiy_official/9812" rel="nofollow" target="_blank">написав вранці 21 березня</a>.</p>
<p>«Нова російська ракетна атака проти Києва. Понад 30 ракет збито, зокрема аеробалістичну. Постраждали люди. Усім надається необхідна допомога», — заявив Володимир Зеленський.</p>
<p>На його думку, світова єдність здатна зупиняти цей повітряний терор, якщо допомагає Україні системами ППО.</p>
<p>«Немає в російських терористів таких ракет, які могли б оминути захист «Петріотів» та інших провідних світових систем», — зауважив президент.</p>
<p><script async="" data-telegram-post="V_Zelenskiy_official/9812" data-width="100%" src="https://telegram.org/js/telegram-widget.js?22"></script></p>
<p>За його словами, зараз цей захист потрібен тут, в Україні. Від Києва до Харкова, від Сум до Херсона, від Одеси до Донеччини. Це цілком можливо, якщо в партнерів буде достатньо політичної волі.</p>
<p>«Ми повинні показати, що терор завжди у програші. Ми повинні довести Росії, що вона буде змушена змиритися з нормальним вільним життям в Україні. Нам потрібна підтримка партнерів. І я вдячний усім у світі, хто дійсно допомагає», — заявив Володимир Зеленський.</p>
<p><a href="https://armyinform.com.ua/2024/03/21/naslidky-raketnogo-udaru-po-stolyczi-fotoreportazh/?utm_source=mainnews&amp;utm_medium=article&amp;utm_campaign=traficsource">АрміяInform зробила</a> фоторепортаж про наслідки ракетного удару по столиці.</p>
</div><p>Source: <a href="https://armyinform.com.ua/2024/03/21/prezydent-my-povynni-pokazaty-shho-teror-zavzhdy-u-prograshi/">https://armyinform.com.ua/2024/03/21/prezydent-my-povynni-pokazaty-shho-teror-zavzhdy-u-prograshi/</a></p></body></html>