<html><body><h1>Україна і Нідерланди підписали документи про співпрацю у сфері оборонної промисловості</h1><hr/>Published Time: 2024-03-21T15:47:00+08:00<br>Author: Army Inform<br>Description: Про це інформує Урядовий портал.    «Ця перша торговельна делегація є конкретною...<br>Images: <a href="https://armyinform.com.ua/wp-content/uploads/2024/03/700x371-65b80f25def5c.webp">000000.webp</a><br>Categories: Важливо, Новини<br>Tags: stoprussia, агресія рф, вторгнення рф, допомога партнерів, Нідерланди, оборонна промисловість, Світ підтримує Україну<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="370" src="../Images/2024-03-21T15-47-00-08-00/000000.png" srcset="../Images/2024-03-21T15-47-00-08-00/000000.png" width="700"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> На зустрічі представників Міністерства з питань стратегічних галузей промисловості України та підприємців з делегацією з Королівства Нідерланди було підписано 5 документів щодо співпраці у сфері оборонної промисловості. </strong></p>
<p>Про це <a href="https://www.kmu.gov.ua/news/minstratehprom-oboronni-pidpryiemstva-ukrainy-i-niderlandiv-pidpysaly-5-dokumentiv-pro-spivpratsiu" rel="nofollow" target="_blank">інформує</a> Урядовий портал.</p>
<p>«Ця перша торговельна делегація є конкретною реалізацією Угоди про безпеку, яку Нідерланди та Україна підписали 3 тижні тому. Вона передбачає, що обидві країни зобов’язуються співпрацювати в оборонних галузях. Обидві країни отримають вигоду від цієї співпраці», — сказала міністр оборони Нідерландів Кайса Оллонгрен.</p>
<p>Підписані документи стосуються співпраці між українськими та нідерландськими компаніями в галузі інновацій оборонного сектору.</p>
<p>«Під час сьогоднішньої зустрічі ми обговорили пріоритетні напрями співпраці оборонних компаній України та Королівства Нідерландів. Ці напрями включають спільну розробку автономних систем, рішень на основі ШІ та інших технологічних продуктів. Плануємо напрацювати низку спільних проєктів уже найближчим часом», — сказав заступник міністра з питань стратегічних галузей промисловості Сергій Боєв.</p>
<p>Зазначимо, що з українського боку в зустрічі взяли участь заступники міністра з питань стратегічних галузей промисловості Сергій Боєв та Анна Гвоздяр, гендиректор АТ «Українська оборонна промисловість» Герман Сметанін, керівник defence tech кластера Brave1 Наталія Кушнерська, заступник начальника з питань військово-технічного співробітництва Міноборони Андрій Рець та співзасновник Асоціації українських оборонних компаній Денис Святокум.</p>
<p>З боку Нідерландів на зустрічі були присутні міністр оборони Кайса Оллонгрен, гендиректор з питань політики МО Кун Давідсе, голова координаційної групи з питань військової підтримки України при МО Саймон Рінке Вауда, Уповноважений з питань військового виробництва Міністерства економіки Ян Крістіаан Діке, аташе з питань оборони Ханс Хоппенрейс, а також Посол Нідерландів в Україні Єннес де Мол.</p>
<p>Як повідомляла <a href="https://armyinform.com.ua/2024/03/21/korol-niderlandiv-vidvidav-navchannya-ukrayinskyh-vijskovyh-u-brytaniyi/">АрміяInform</a>, король Нідерландів відвідав навчання українських військових у Британії.</p>
</div><p>Source: <a href="https://armyinform.com.ua/2024/03/21/ukrayina-i-niderlandy-pidpysaly-dokumenty-pro-spivpraczyu-v-sferi-oboronnoyi-promyslovosti/">https://armyinform.com.ua/2024/03/21/ukrayina-i-niderlandy-pidpysaly-dokumenty-pro-spivpraczyu-v-sferi-oboronnoyi-promyslovosti/</a></p></body></html>