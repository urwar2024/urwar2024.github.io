<html><body><h1>Дмитро Кулеба зустрівся з адміралом Робом Бауером: закликав посилювати Україну летальним озброєнням</h1><hr/>Published Time: 2024-03-21T13:24:00+08:00<br>Author: Army Inform<br>Description: Про це повідомляє Міністерство закордонних справ України.  Глава МЗС закликав до...<br>Images: <a href="https://armyinform.com.ua/wp-content/uploads/2024/03/65fc0450d3921406945265_730x360.jpg">000000.jpg</a><br>Categories: Новини<br>Tags: адмірал Роб Бауер, війна, Дмитро Кулеба<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="485" src="../Images/2024-03-21T13-24-00-08-00/000000.jpg" srcset="../Images/2024-03-21T13-24-00-08-00/000000.jpg" width="730"> </img></figure><!-- .post-thumbnail -->
<p><strong> Міністр закордонних справ України Дмитро Кулеба провів зустріч із головою Військового комітету НАТО адміралом Робом Бауером, який перебуває з візитом в Україні. </strong></p>
<p dir="ltr">Про це <a href="https://mfa.gov.ua/news/dmitro-kuleba-proviv-zustrich-z-golovoyu-vijskovogo-komitetu-nato" rel="nofollow" target="_blank">повідомляє</a> Міністерство закордонних справ України.</p>
<p dir="ltr">Глава МЗС закликав до нарощування підтримки України з боку НАТО, насамперед летальним озброєнням, повернення до практики тренувань в Україні, розгортання ремонтних баз в Україні.</p>
<p dir="ltr">«Дмитро Кулеба відзначив важливу роль держав-членів НАТО у наданні Україні всебічної допомоги задля відбиття збройної агресії рф. Він окремо наголосив на важливості продовження підтримки України, зокрема, надання нашій державі критично важливих видів озброєнь та військової техніки», — йдеться в повідомленні.</p>
<p dir="ltr">Співрозмовники обговорили перспективи забезпечення бойової підготовки українських військовослужбовців і тісної кооперації оборонних індустрій України та союзників.</p>
<p dir="ltr">Співрозмовники також обговорили очікування від Вашингтонського саміту НАТО.</p>
<p dir="ltr">Як повідомляла АрміяInform, до України вперше з початку вторгнення приїхав найвищий військовий керівник НАТО — голова Військового комітету Альянсу Роб Бауер. Він виступив на Київському безпековому форумі і <a href="https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/">заявив</a>, що Сили оборони України докорінно змінили багато аспектів сучасної війни.</p>
</div><p>Source: <a href="https://armyinform.com.ua/2024/03/21/dmytro-kuleba-zustrivsya-z-admiralom-robom-bauerom-zaklykav-posylyuvaty-ukrayinu-letalnym-ozbroyennyam/">https://armyinform.com.ua/2024/03/21/dmytro-kuleba-zustrivsya-z-admiralom-robom-bauerom-zaklykav-posylyuvaty-ukrayinu-letalnym-ozbroyennyam/</a></p></body></html>