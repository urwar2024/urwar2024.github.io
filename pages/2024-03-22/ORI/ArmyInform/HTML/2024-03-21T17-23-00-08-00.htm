<html><body><h1>На Херсонщині через російські атаки загинуло двоє осіб</h1><hr/>Published Time: 2024-03-21T17:23:00+08:00<br>Author: Army Inform<br>Description: Про це повідомляє очільник Херсонської ОВА Олександр Прокудін.    «російські війська...<br>Images: <a href="https://armyinform.com.ua/wp-content/uploads/2023/11/obstrily-chernigivshhyna.jpg">000000.jpg</a><br>Categories: Новини<br>Tags: війна, ворожі обстріли, вторгнення рф, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-21T17-23-00-08-00/000000.jpg" srcset="../Images/2024-03-21T17-23-00-08-00/000000.jpg" width="1200"> <figcaption class="wp-caption-text">
		Фото ілюстративне / Сергій Нужненко</figcaption>
</img></figure><!-- .post-thumbnail -->
<p><strong> російські війська обстріляли населені пункти Велетенське та Качкарівку Херсонської області. Загинула двоє осіб. </strong></p>
<p>Про це <a href="https://t.me/olexandrprokudin/2998" rel="nofollow" target="_blank">повідомляє</a> очільник Херсонської ОВА Олександр Прокудін.</p>
<p>«російські війська продовжують вбивати жителів Херсонщини. Окупанти атакували Велетенське годину тому. Били по житловому сектору», — йдеться у повідомленні.</p>
<p>Внаслідок обстрілу 70-річна жінка, яка знаходилася на подвірʼї будинку, отримала тяжкі поранення. На жаль, її серце зупинилося у кареті «швидкої».</p>
<p>Також учора ввечері ворог скинув вибухівку з безпілотника на село Качкарівка. Травми, несумісні з життям, отримав 33-річний місцевий житель.</p>
<p>Як повідомляла АрміяInform, на Херсонщині армія рф <a href="https://armyinform.com.ua/2024/03/21/na-hersonshhyni-armiya-rf-skynula-vybuhivku-na-czyvilnyj-avtomobil-ye-poranenyj/">скинула</a> вибухівку на цивільний автомобіль, є поранений.</p>
</div><p>Source: <a href="https://armyinform.com.ua/2024/03/21/na-hersonshhyni-cherez-rosijski-ataky-zagynulo-dvoye-osib/">https://armyinform.com.ua/2024/03/21/na-hersonshhyni-cherez-rosijski-ataky-zagynulo-dvoye-osib/</a></p></body></html>