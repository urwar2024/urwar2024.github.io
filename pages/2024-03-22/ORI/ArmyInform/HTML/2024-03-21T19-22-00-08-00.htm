<html><body><h1>Володимир Зеленський назвав візит адмірала Роберта Бауера до України «серйозним сигналом»</h1><hr/>Published Time: 2024-03-21T19:22:00+08:00<br>Author: Army Inform<br>Description: Про це повідомляє Офіс Президента України.    «Дякую вам за перший візит до України з...<br>Images: <a href="https://armyinform.com.ua/wp-content/uploads/2024/03/07d7f5853529fab92c46f61b02de06e1_1711028121_extra_large.jpeg">000000.jpeg</a><br>Categories: Новини<br>Tags: Володимир Зеленський, Президент України, Роберт Бауер<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-21T19-22-00-08-00/000000.jpeg" srcset="../Images/2024-03-21T19-22-00-08-00/000000.jpeg" width="1042"> </img></figure><!-- .post-thumbnail -->
<p><strong> Президент України Володимир Зеленський провів зустріч із головою Військового комітету НАТО адміралом Робертом Бауером на наголосив, що його візит є сигналом підтримки України. </strong></p>
<p>Про це <a href="https://president.gov.ua/news/prezident-zustrivsya-z-golovoyu-vijskovogo-komitetu-nato-89797" rel="nofollow" target="_blank">повідомляє</a> Офіс Президента України.</p>
<p>«Дякую вам за перший візит до України з початку широкомасштабної війни. Це серйозний сигнал підтримки для нашого суспільства. Підтримка з боку НАТО та держав–членів Альянсу передусім дуже важлива для морального стану наших бійців і цивільних українців. Ми дуже цінуємо те, що можемо розраховувати на вас», — сказав глава держави.</p>
<p>Президент поінформував голову Військового комітету про першочергові оборонні потреби України та окремо наголосив на нагальній необхідності додаткових систем ППО.</p>
<p>Сторони також обговорили можливості зміцнення оборонних спроможностей, а також розвиток майбутнього військового потенціалу України відповідно до стандартів і вимог взаємосумісності НАТО.</p>
<p>Як повідомляла АрміяInform, голова Військового комітету НАТО адмірал Роб Бауер під час свого виступу на Київському безпековому форумі <a href="https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/?utm_source=mainnews&amp;utm_medium=article&amp;utm_campaign=traficsource">відзначив</a> успіхи Сил оборони України у війні проти російського агресора.</p>
</div><p>Source: <a href="https://armyinform.com.ua/2024/03/21/volodymyr-zelenskyj-nazvav-vizyt-admirala-roberta-bauera-do-ukrayiny-serjoznym-sygnalom/">https://armyinform.com.ua/2024/03/21/volodymyr-zelenskyj-nazvav-vizyt-admirala-roberta-bauera-do-ukrayiny-serjoznym-sygnalom/</a></p></body></html>