<html><body><h1>Українська армія де-факто є армією НАТО: воює зброєю НАТО й стоїть на захисті східного флангу Альянсу — Руслан Стефанчук</h1><hr/>Published Time: 2024-03-21T17:35:00+08:00<br>Author: Army Inform<br>Description: Про це Руслан Стефанчук написав у телеграмі.    «Акцентував увагу на тісній співпраці й...<br>Images: <a href="https://armyinform.com.ua/wp-content/uploads/2024/03/2086760d-071a-45a4-9066-d15cfe759a86.jpg">000000.jpg</a><br>Categories: Новини<br>Tags: stoprussia, агресія рф, адмірал Роб Бауер, вторгнення рф, НАТО, Руслан Стефанчук<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-21T17-35-00-08-00/000000.jpg" srcset="../Images/2024-03-21T17-35-00-08-00/000000.jpg" width="1280"> </img></figure><!-- .post-thumbnail -->
<p><strong> Голова Верховної Ради України Руслан Стефанчук на зустрічі з голову Військового Комітету НАТО адміралом Робом Бауером наголосив, що членство України у НАТО є єдиним способом стримати майбутню російську агресію та зміцнити колективну оборону Альянсу. </strong></p>
<p>Про це Руслан Стефанчук <a href="https://t.me/verkhovnaradaukrainy/65220" rel="nofollow" target="_blank">написав</a> у телеграмі.</p>
<p>«Акцентував увагу на тісній співпраці й діалогові з ПА НАТО, яка неодноразово висловлювалася за користь членства України в Альянсі. Також зауважив, що сьогодні український парламент перебуває у тісній співпраці з парламентами держав-союзників у контексті втілення необхідних законодавчих змін, відповідно до стандартів НАТО», — повідомив він.</p>
<p>Голова Верховної Ради зазначив, що Україна розраховує на позитивне рішення щодо майбутнього членства в Альянсі на Вашингтонському саміті.</p>
<p>«Адже сьогодні українська армія де-факто є армією НАТО: вона воює зброєю НАТО, воює за стандартами НАТО й стоїть на захисті східного флангу Альянсу. І, попри тривалу широкомасштабну війну, країни Альянсу можуть запросити Україну до Альянсу та розпочати переговори про вступ», — резюмував Руслан Стефанчук.</p>
<p>Як повідомляла <a href="https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/?utm_source=mainnews&amp;utm_medium=article&amp;utm_campaign=traficsource">АрміяInform</a>, голова Військового комітету НАТО заявив, що Сили оборони України докорінно змінили багато аспектів сучасної війни.</p>
</div><p>Source: <a href="https://armyinform.com.ua/2024/03/21/ukrayinska-armiya-de-fakto-ye-armiyeyu-nato-voyuye-zbroyeyu-nato-j-stoyit-na-zahysti-shidnogo-flangu-alyansu-ruslan-stefanchuk/">https://armyinform.com.ua/2024/03/21/ukrayinska-armiya-de-fakto-ye-armiyeyu-nato-voyuye-zbroyeyu-nato-j-stoyit-na-zahysti-shidnogo-flangu-alyansu-ruslan-stefanchuk/</a></p></body></html>