<html><body><h1>Командувач Сухопутних військ зустрівся з американським колегою</h1><hr/>Published Time: 2024-03-21T12:26:00+08:00<br>Author: Army Inform<br>Description: Про це повідомив 21 березня Олександр Павлюк.    «Ознайомив пана генерала з ситуацією на...<br>Images: <a href="https://armyinform.com.ua/wp-content/uploads/2024/03/pavlyuk_vilyams.jpg">000000.jpg</a><br>Categories: Новини<br>Tags: Олександр Павлюк, Сухопутні війська ЗСУ, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1024" src="../Images/2024-03-21T12-26-00-08-00/000000.jpg" srcset="../Images/2024-03-21T12-26-00-08-00/000000.jpg" width="1280"> </img></figure><!-- .post-thumbnail -->
<p><strong> Під час  відрядження до Вісбадена (Німеччина) командувач Сухопутних військ ЗСУ генерал-лейтенант Олександр Павлюк провів зустріч з Командувачем Сухопутних військ США в Європі та Африці генералом Дарієлом Вільямсом.  </strong></p>
<p>Про це <a href="https://t.me/Pavliuk_KSV/5402" rel="nofollow" target="_blank">повідомив 21 березня</a> Олександр Павлюк.</p>
<p>«Ознайомив пана генерала з ситуацією на фронті та критичними потребами ЗСУ. У фокусі — ППО, боєприпаси, засоби дистанційного мінування та багато іншого. Продовження підтримки Сил оборони дозволить зберегти життя та звільнити Україну від окупантів», — написав Олександр Павлюк.</p>
<p>За його словами, також обговорювалося покращення підготовки українських підрозділів, з максимальним врахуванням реалій на полі бою, і перспективи розвитку Сухопутних військ.</p>
<p>Як <a href="https://armyinform.com.ua/2024/03/20/ya-sogodni-v-ukrayini-shhob-skazaty-ssha-viryt-u-vas-i-prodovzhyt-nadavaty-pidtrymku-dzhejk-sallivan/">повідомляла АрміяInform</a>, радник президента США з національної безпеки Джейк Салліван заявив, що Вашингтон вірить у перемогу України у війні з росією.</p>
</div><p>Source: <a href="https://armyinform.com.ua/2024/03/21/komanduvach-suhoputnyh-vijsk-zustrivsya-z-amerykanskym-kolegoyu/">https://armyinform.com.ua/2024/03/21/komanduvach-suhoputnyh-vijsk-zustrivsya-z-amerykanskym-kolegoyu/</a></p></body></html>