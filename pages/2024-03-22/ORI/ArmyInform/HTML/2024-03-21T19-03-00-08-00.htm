<html><body><h1>Глава уряду обговорив з міжнародними експертами конфіскацію заморожених активів рф на користь України</h1><hr/>Published Time: 2024-03-21T19:03:00+08:00<br>Author: Army Inform<br>Description: Про це він повідомив у Telegram.    «Обговорили практичні кроки щодо реалізації нашої...<br>Images: <a href="https://armyinform.com.ua/wp-content/uploads/2024/03/photo_5469804537410869092_y.jpg">000000.jpg</a><br>Categories: Новини<br>Tags: агресія рф, війна, Денис Шмигаль, заморожені активи<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="803" src="../Images/2024-03-21T19-03-00-08-00/000000.jpg" srcset="../Images/2024-03-21T19-03-00-08-00/000000.jpg" width="1280"> </img></figure><!-- .post-thumbnail -->
<p><strong> Прем'єр-міністр України Денис Шмигаль обговорив зі старшим директором Євразійського центру Атлантичної ради Джоном Хербстом та старшим науковим співробітником при Інституті Гувера Стенфордського університету Філіпом Зеліковим конфіскацію заморожених російських активів на відновлення та потреби України. </strong></p>
<p>Про це він <a href="https://t.me/Denys_Smyhal/7215" rel="noopener" target="_blank">повідомив</a> у Telegram.</p>
<p>«Обговорили практичні кроки щодо реалізації нашої мети. Зокрема, економічні, політичні та юридичні підстави для конфіскації як суверенних активів росії, так і російських олігархів, а також ідею впровадження після перемоги спеціального податку на російські ресурси, такі як нафта, газ та інші», — повідомив Денис Шмигаль.</p>
<p>Він наголосив, що росія мусить заплатити.</p>
<p>«Працюємо з експертами й партнерами, щоб утілити цей принцип у життя», — йдеться у повідомленні.</p>
<p>Як повідомляла АрміяInform, Жозеп Боррель <a href="https://armyinform.com.ua/2024/03/20/zhozep-borrel-zaproponuvav-chlenam-yes-napravyty-90-prybutku-vid-aktyviv-rf-na-vijskovu-dopomogu-ukrayini/">запропонував</a> членам ЄС направити 90% прибутку від активів рф на військову допомогу Україні.</p>
</div><p>Source: <a href="https://armyinform.com.ua/2024/03/21/glava-uryadu-obgovoryv-z-mizhnarodnymy-ekspertamy-konfiskacziyu-zamorozhenyh-aktyviv-rf-na-koryst-ukrayiny/">https://armyinform.com.ua/2024/03/21/glava-uryadu-obgovoryv-z-mizhnarodnymy-ekspertamy-konfiskacziyu-zamorozhenyh-aktyviv-rf-na-koryst-ukrayiny/</a></p></body></html>