<html><body><h1>«Скоро ми підемо і в інші міста»: російські добровольці анонсували розширення своєї визвольної операції</h1><hr/>Published Time: 2024-03-21T13:51:00+08:00<br>Author: Army Inform<br>Description: Як повідомляє АрміяInform, про це йдеться у спільній заяві російських добровольчих...<br>Images: <a href="https://armyinform.com.ua/wp-content/uploads/2024/03/777777777777777.jpg">000000.jpg</a><br>Categories: Новини<br>Tags: Бєлгород, вторгнення рф, РДК, російські добровольці, Сибірський батальйон<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="999" src="../Images/2024-03-21T13-51-00-08-00/000000.jpg" srcset="../Images/2024-03-21T13-51-00-08-00/000000.jpg" width="1500"> </img></figure><!-- .post-thumbnail -->
<p><strong> Російські добровольчі формування не збираються обмежуватися військовими діями лише на території Бєлгородської та Курської областей. </strong></p>
<p>Як повідомляє АрміяInform, про це йдеться у спільній заяві російських добровольчих формувань, яку озвучили на першій пресконференції, присвяченій обмеженій військовій операції на території Бєлгородської та Курської областей.</p>
<p>«Скоро ми підемо і в інші міста. Ми закликаємо росіян з усіх країн, людей будь-яких національностей приєднуватися до нас і разом боротися проти путінської диктатури. Тільки зі зброєю у руках, будучи разом, ми переможемо і створимо нову рф — сильну, мирну країну, яку поважають, бути громадянином якої — не соромно», — сказав він.</p>
<p>За словами бійця Сибірського батальйону із позивним «Холод», російський визвольний рух уже вкотре показав слабкість режиму путіна.</p>
<p>«Разом із нашими соратниками ми довели всьому світу, що путін втрачає контроль над ситуацією все більше, з кожним днем. росіяни теж це бачать, і все більше співвітчизників вступають у наші ряди», — розповів «Холод».</p>
<p>Боєць «Сибірського батальйону» зазначив, що кремлю не вдалося провести вибори в областях, де точаться справжні бої.</p>
<p>«У дні “виборів” президента путінська армія не змогла нам протистояти. Громадяни Бєлгородської і Курської областей не пішли на виборчі дільниці під бомбами путінської авіації і вогнем артилерії. Ніхто у здоровому глузді не зможе після цього стверджувати, що путіна вибрали законно», — зазначив він.</p>
<p><em>Фото автора</em></p>
</div><p>Source: <a href="https://armyinform.com.ua/2024/03/21/skoro-my-pidemo-i-v-inshi-mista-rosijski-dobrovolczi-anonsuvaly-rozshyrennya-svoyeyi-vyzvolnoyi-operacziyi/">https://armyinform.com.ua/2024/03/21/skoro-my-pidemo-i-v-inshi-mista-rosijski-dobrovolczi-anonsuvaly-rozshyrennya-svoyeyi-vyzvolnoyi-operacziyi/</a></p></body></html>