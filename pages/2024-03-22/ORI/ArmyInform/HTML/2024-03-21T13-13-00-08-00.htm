<html><body><h1>Під час «виборів путіна» росіяни активно донатили на дрони для наших розвідників</h1><hr/>Published Time: 2024-03-21T13:13:00+08:00<br>Author: Army Inform<br>Description: Про це інформує Головне управління розвідки МО України.    «За чотири дні...<br>Images: <a href="https://armyinform.com.ua/wp-content/uploads/2024/03/20240321-1.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, ГУР МО України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="816" src="../Images/2024-03-21T13-13-00-08-00/000000.jpeg" srcset="../Images/2024-03-21T13-13-00-08-00/000000.jpeg" width="1456"> </img></figure><!-- .post-thumbnail -->
<p><strong> Під час міжнародного благодійного збору на закупівлю чергової партії ударно-розвідувальних безпілотників «Сич» для підрозділів ГУР МО України найактивнішими виявились громадяни росії. </strong></p>
<p>Про це <a href="https://gur.gov.ua/content/na-sychi-donatiat-moskvychi-pid-chas-vyboriv-putina-rosiiany-skydaly-hroshi-na-drony-dlia-hur.html" rel="nofollow" target="_blank">інформує</a> Головне управління розвідки МО України.</p>
<p>«За чотири дні до волонтерської акції, яку проводить телеканал „Freedom“, долучилося майже 3000 людей. З них ― 1538 росіян, зокрема 200 москвичів, які відсканували qr-код із екранів своїх телевізорів та ґаджетів», — зазначили у відомстві.</p>
<p>Також у ГУР зауважили деякий символізм у тому, що пік донатів на дрони для українських розвідників від громадян держави-агресора збігся із проведенням так званих «виборів путіна». Замість участі у кремлівському фарсі свідомі росіяни вирішили проголосувати доларом і євро заради свободи своєї держави.</p>
<p>«Це найкраща інвестиція у вільне майбутнє росії, яке може настати лише у разі цілковитого знищення та демонтажу терористичного режиму в кремлі», — наголосили розвідники.</p>
<p>У відомстві додали, що до міжнародного збору на БПЛА «Сич» для воєнних розвідників також долучились українці, які перебувають за кордоном, громадяни Латвії, Німеччини, Польщі, Молдови та інших держав.</p>
<p>Як повідомляла АрміяInform, танки з безлюдною баштою: чому <a href="https://armyinform.com.ua/2024/03/21/tanky-z-bezlyudnoyu-bashtoyu-chomu-rosijskyj-proryv-vyyavyvsya-pshykom/">російський «прорив» виявився «пшиком»</a>.</p>
</div><p>Source: <a href="https://armyinform.com.ua/2024/03/21/pid-chas-vyboriv-putina-rosiyany-aktyvno-donatyly-na-drony-dlya-nashyh-rozvidnykiv/">https://armyinform.com.ua/2024/03/21/pid-chas-vyboriv-putina-rosiyany-aktyvno-donatyly-na-drony-dlya-nashyh-rozvidnykiv/</a></p></body></html>