<html><body><h1>Президент України та Прем’єр-міністр Греції домовилися прискорити роботу над безпековою угодою</h1><hr/>Published Time: 2024-03-21T15:17:00+08:00<br>Author: Army Inform<br>Description: Про це він написав у своєму телеграм-каналі.    Як зазначив Володимир Зеленський, вони...<br>Images: <a href="https://armyinform.com.ua/wp-content/uploads/2024/03/photo1711026220.jpeg">000000.jpeg</a><br>Categories: Новини<br>Tags: stoprussia, агресія рф, війна, Володимир Зеленський, вторгнення рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-21T15-17-00-08-00/000000.jpeg" srcset="../Images/2024-03-21T15-17-00-08-00/000000.jpeg" width="1280"> </img></figure><!-- .post-thumbnail -->
<p><strong> Президент України Володимир Зеленський провів телефонну розмову з Прем’єр-міністром Греції Кіріакосом Міцотакісом. </strong></p>
<p>Про це він <a href="https://t.me/V_Zelenskiy_official/9824" rel="nofollow" target="_blank">написав</a> у своєму телеграм-каналі.</p>
<p>Як зазначив Володимир Зеленський, вони говорили про виконання домовленостей, досягнутих під час його нещодавнього візиту до України, щодо продовження оборонної співпраці, зокрема посилення української ППО.</p>
<p>«У необхідності надійного захисту неба пан Прем’єр-міністр переконався в Одесі 6 березня. Я також розповів йому про ранковий російський удар по Києву», — зауважив Президент України.</p>
<p>Окрім цього, вони домовилися прискорити роботу над двосторонньою безпековою угодою в межах Вільнюської декларації G7.</p>
<p>Як повідомляла АрміяInform, Володимир Зеленський вшанував пам’ять воїнів, <a href="https://armyinform.com.ua/2024/03/21/volodymyr-zelenskyj-vshanuvav-pamyat-voyiniv-poleglyh-u-bytvi-za-moshhun/">полеглих у битві за Мощун</a>.</p>
</div><p>Source: <a href="https://armyinform.com.ua/2024/03/21/prezydent-ukrayiny-ta-premyer-ministr-grecziyi-domovylysya-pryskoryty-robotu-nad-bezpekovoyu-ugodoyu/">https://armyinform.com.ua/2024/03/21/prezydent-ukrayiny-ta-premyer-ministr-grecziyi-domovylysya-pryskoryty-robotu-nad-bezpekovoyu-ugodoyu/</a></p></body></html>