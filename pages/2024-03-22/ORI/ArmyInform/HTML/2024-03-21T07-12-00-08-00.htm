<html><body><h1>Посол США: росія відповіла на Формулу миру ракетою «Кинджал»</h1><hr/>Published Time: 2024-03-21T07:12:00+08:00<br>Author: Army Inform<br>Description: Про це вона написала у соцмережі Х.    «Починаючи з 03:18 за місцевим часом, росія...<br>Images: <a href="https://armyinform.com.ua/wp-content/uploads/2022/09/e63f38971f0e9eaf742b8c0ca7b87bc9_orig-e1663745670317.jpg">000000.jpg</a><br>Categories: Новини<br>Tags: ракетні атаки рф, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1166" sizes="(max-width: 1832px) 100vw, 1832px" src="../Images/2024-03-21T07-12-00-08-00/000000.jpg" srcset="../Images/2024-03-21T07-12-00-08-00/000000.jpg" width="1832"> </img></figure><!-- .post-thumbnail -->
<p><strong> Посол Сполучених Штатів в Україні Бріджит Брінк закликала надати більше оборонної допомоги на тлі масованого російського обстрілу у четвер. </strong></p>
<p>Про це вона <a href="https://twitter.com/USAmbKyiv/status/1770676104241561743" rel="nofollow" target="_blank">написала</a> у соцмережі Х.</p>
<p>«Починаючи з 03:18 за місцевим часом, росія запускає ракети по суверенній території України, не зважаючи на цивільне населення. Зараз потрібно більше допомоги США, щоб допомогти Україні захистити себе від невиправданого повномасштабного вторгнення росії», — написала посол.</p>
<p>Бріджит Брінк зазначила, що цей удар також можна розцінювати як відповідь росії на вчорашню зустріч у Києві директорів національних служб безпеки з різних країн світу для обговорення Формули миру Володимира Зеленського».</p>
<p>«Гіперзвукова ракета «Кинджал» по Києву о 5:00 ранку, в результаті чого постраждали 10 цивільних, в тому числі дитина. Дякуємо хоробрим захисникам України», — додала посол.</p>
<p>У середу в Києві перебував радник президента США з національної безпеки Джейк Салліван. Він<a href="https://armyinform.com.ua/2024/03/20/ya-sogodni-v-ukrayini-shhob-skazaty-ssha-viryt-u-vas-i-prodovzhyt-nadavaty-pidtrymku-dzhejk-sallivan/"> заявив</a>, що Вашингтон вірить у перемогу України у війні з росією. Він запевнив, що Америка продовжить надавати оборонну допомогу Україні.</p>
<p>Як повідомляла АрміяInform, після паузи в 44 дні, ворог <a href="https://armyinform.com.ua/2024/03/21/nad-kyyevom-zbyly-blyzko-30-vorozhyh-raket-v-tom-chysli-balistychni-kmva/">завдав</a> чергового ракетного удару по Києву. Противник застосував крилаті ракети Х-101/Х-555/Х-55 із бортів стратегічних бомбардувальників Ту-95МС та балістичні ракети з території рф.</p>
</div><p>Source: <a href="https://armyinform.com.ua/2024/03/21/posol-ssha-rosiya-vidpovila-na-formulu-myru-raketoyu-kyndzhal/">https://armyinform.com.ua/2024/03/21/posol-ssha-rosiya-vidpovila-na-formulu-myru-raketoyu-kyndzhal/</a></p></body></html>