<html><body><h1>Міністри оборони України і Естонії домовилися поглиблювати співпрацю у сфері безпеки та оборони</h1><hr/>Published Time: 2024-03-21T17:54:00+08:00<br>Author: Army Inform<br>Description: Про це повідомив глава оборонного відомства України у фейсбуці.    «Вдячний Естонії та...<br>Images: <a href="https://armyinform.com.ua/wp-content/uploads/2024/03/431490757_813590083922667_3842658704402037809_n.jpg">000000.jpg</a><br>Categories: Новини<br>Tags: stoprussia, Естонія, Рустем Умєров, Ханно Певкур<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" src="../Images/2024-03-21T17-54-00-08-00/000000.jpg" srcset="../Images/2024-03-21T17-54-00-08-00/000000.jpg" width="1440"> </img></figure><!-- .post-thumbnail -->
<p><strong> Міністри оборони України Рустем Умєров та Естонської Республіки Ханно Певкур, який перебуває з візитом в Україні, обговорили подальше співробітництво та допомогу Україні. </strong></p>
<p>Про це <a href="https://www.facebook.com/rustemumerov.ua/posts/pfbid0CMkhUA6K9DvBTQFv7TaLstTwKHpKmGC8VeLYonAzdJprsM9KqqHixhXCg5NzNCQml" rel="nofollow" target="_blank">повідомив</a> глава оборонного відомства України у фейсбуці.</p>
<p>«Вдячний Естонії та міністру оборони Ханно Певкуру за новий пакет військової допомоги вартістю €20 млн. Пакет, зокрема, включає пріоритетні для України артилерійські боєприпаси», — написав Рустем Умєров.</p>
<p>Також сторони обговорили ситуацію на фронті та домовилися поглиблювати співпрацю у сфері безпеки та оборони.</p>
<p>«Об’єднуємо наші зусилля, щоб зупинити ворога та відновити сталий мир в Україні. Разом переможемо!» — резюмував Міністр оборони України Рустем Умєров.</p>
<p>Як повідомляла <a href="https://armyinform.com.ua/2024/03/21/minoborony-ukrayiny-podyakuvalo-estoniyi-za-novyj-paket-dopomogy-yakyj-mistyt-artsnaryady/">АрміяInform</a>, Міноборони України подякувало Естонії за новий пакет допомоги, який містить артснаряди.</p>
<p>Як відомо, новий пакет військової допомоги <a href="https://armyinform.com.ua/2024/03/21/ministr-oborony-estoniyi-pryyihav-do-kyyeva-ta-ogolosyv-pro-novyj-paket-vijskovoyi-dopomogy-na-20-mln-yevro/">включатиме</a> артилерійські боєприпаси, протитанкове озброєння, вибухові речовини, снайперське обладнання та інші види озброєнь. Також Естонія передає снаряди калібру 155 мм, які є додатковим внеском його країни до ініціативи Європейського Союзу.</p>
</div><p>Source: <a href="https://armyinform.com.ua/2024/03/21/ministry-oborony-ukrayiny-i-estoniyi-domovylysya-poglyblyuvaty-spivpraczyu-u-sferi-bezpeky-ta-oborony/">https://armyinform.com.ua/2024/03/21/ministry-oborony-ukrayiny-i-estoniyi-domovylysya-poglyblyuvaty-spivpraczyu-u-sferi-bezpeky-ta-oborony/</a></p></body></html>