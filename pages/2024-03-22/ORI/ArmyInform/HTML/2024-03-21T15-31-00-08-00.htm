<html><body><h1>У Херсоні колаборанта позбавили звання почесного громадянина</h1><hr/>Published Time: 2024-03-21T15:31:00+08:00<br>Author: Army Inform<br>Description: Про це повідомив 21 березня начальник Херсонської воєнної адміністрації Роман Мрочко.   ...<br>Images: <a href="https://armyinform.com.ua/wp-content/uploads/2024/03/herson_kolaborant-e1711027853104.jpg">000000.jpg</a><br>Categories: Новини<br>Tags: колаборанти, Херсонщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="373" src="../Images/2024-03-21T15-31-00-08-00/000000.jpg" srcset="../Images/2024-03-21T15-31-00-08-00/000000.jpg" width="404"> </img></figure><!-- .post-thumbnail -->
<p><strong> Підписане розпорядження про позбавлення звання «Почесний громадянин міста Херсона» В’ячеслава Громихіна, яке йому було присвоєне у серпні 2012 року. </strong></p>
<p>Про це <a href="https://t.me/roman_mrochko/6916" rel="nofollow" target="_blank">повідомив 21 березня</a> начальник Херсонської воєнної адміністрації Роман Мрочко.</p>
<p>За його даними, В’ячеслав Громихін понад 20 років був головним архітектором Херсона. У період окупації російськими військами залишився у місті та евакуювався на лівий берег незадовго до деокупації. Ворожі телеграм-канали не так давно поширили відео, де колишній головний архітектор Херсона охоче спілкувався з російським пропагандистом біля однієї з виборчих дільниць на тимчасово окупованій території під час незаконних виборів президента рф.</p>
<p>«Громихін зробив свій вибір, тому більше не Почесний громадянин українського Херсона! Люди, які зганьбили себе співпрацею з російською окупаційною владою, не мають права залишатися Почесними громадянами Херсона!» — написав Роман Мрочко.</p>
<p>Раніше <a href="https://armyinform.com.ua/2024/03/21/u-zradnykiv-tabachnyka-ta-vorona-konfiskuvaly-majno-na-ponad-200-mln-grn/">АрміяInform повідомляла</a>, що у зрадників Табачника та Ворони конфіскували майно на понад 200 млн грн.</p>
</div><p>Source: <a href="https://armyinform.com.ua/2024/03/21/v-hersoni-kolaboranta-pozbavyly-zvannya-pochesnogo-gromadyanyna/">https://armyinform.com.ua/2024/03/21/v-hersoni-kolaboranta-pozbavyly-zvannya-pochesnogo-gromadyanyna/</a></p></body></html>