<html><body><h1>Державний оператор тилу відзвітував за 100 днів роботи агенції</h1><hr/>Published Time: 2024-03-21T21:15:00+08:00<br>Author: Army Inform<br>Description: Про це ДОТ повідомив у фейсбуці.    Так, генеральний директор Державного оператора тилу...<br>Images: <a href="https://armyinform.com.ua/wp-content/uploads/2024/03/432753571_122149737698088621_4554624395374840892_n.jpg">000000.jpg</a><br>Categories: Новини<br>Tags: 100 днів, Арсен Жумаділов, ДОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1067" sizes="(max-width: 1600px) 100vw, 1600px" src="../Images/2024-03-21T21-15-00-08-00/000000.jpg" srcset="../Images/2024-03-21T21-15-00-08-00/000000.jpg" width="1600"> </img></figure><!-- .post-thumbnail -->
<p><strong> Закупівельна агенція Міністерства оборони України «Державний оператор тилу» (ДОТ) під час заходу «Стратегія перемоги: системні зміни безпекового сектору у 2024» презентувала результати роботи команди за перші 100 днів діяльності агенції. </strong></p>
<p>Про це ДОТ <a href="https://www.facebook.com/dotgovua/posts/pfbid02991CqcEe2zQSzDDGhhkb5NZfiuHTpRUmxx6Qpg8dx9r3QmBPJKHvKPqGwpgNswJ9l" rel="nofollow" target="_blank">повідомив</a> у фейсбуці.</p>
<p>Так, генеральний директор Державного оператора тилу Арсен Жумаділов під час презентації заявив, що за 100 днів вдалося:</p>
<ul>
<li>5 млрд гривень зекономити державного бюджету завдяки розширенню конкуренції,</li>
<li>бенчмарк серед замовників в сфері оборони по закупівлям пально-мастильних матеріалів,</li>
<li>використання нецінових критеріїв задля забезпечення кращого балансу “ціна-якість” в речовому забезпеченні,</li>
<li>забезпечення безперервності постачання харчування на 2 квартал,</li>
<li>розробка та впровадження ІТ-системи для збору заявок на продукти харчування від військових частин для підвищення прозорості та підзвітності системи.</li>
</ul>
<p>«Ця ІТ-система є одним з основних інструментів реалізації реформи та буде розроблена за підтримки програми Спеціального радника з питань оборони Посольства Великої Британії в Києві», — розповів Арсен Жумаділов.</p>
<p>Нагадаємо, що ще з моменту запуску та становлення Державного оператора тилу, програма підтримки Спеціального радника з питань оборони Посольства Великої Британії в Києві була однією з перших, хто підтримав реформу закупівель та продовжує і сьогодні.</p>
<p>«Команда ДОТ цінує підтримку міжнародних партнерів та продовжує реформувати оборонні закупівлі», — зазначив генеральний директор Державного оператора тилу Арсен Жумаділов.</p>
<p>Як повідомляла <a href="https://armyinform.com.ua/2024/03/20/derzhavnyj-operator-tylu-uklav-dogovory-na-harchuvannya-ekonomiya-na-komplektah-sklala-2-mlrd-grn/">АрміяInform</a>, Державний оператор тилу уклав договори на харчування: економія на комплектах становить 2 млрд грн.</p>
<div class="x11i5rnm xat24cr x1mh8g0r x1vvkbs xtlvy1s x126k92a">
<div dir="auto"></div>
</div>
</div><p>Source: <a href="https://armyinform.com.ua/2024/03/21/derzhavnyj-operator-tylu-vidzvituvav-za-100-dniv-roboty-agencziyi/">https://armyinform.com.ua/2024/03/21/derzhavnyj-operator-tylu-vidzvituvav-za-100-dniv-roboty-agencziyi/</a></p></body></html>