<html><body><h1>Норвегія вже надала Україні понад $500 млн фінансової допомоги</h1><hr/>Published Time: 2024-03-21T18:35:00+08:00<br>Author: Army Inform<br>Description: Про це повідомив Міністр фінансів України Сергій Марченко.    «Зокрема, грант у розмірі...<br>Images: <a href="https://armyinform.com.ua/wp-content/uploads/2024/03/r-6.jpg">000000.jpg</a><br>Categories: Новини<br>Tags: Королівство Норвегія, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="427" src="../Images/2024-03-21T18-35-00-08-00/000000.jpg" srcset="../Images/2024-03-21T18-35-00-08-00/000000.jpg" width="587"> </img></figure><!-- .post-thumbnail -->
<p><strong> Від лютого 2022 року Норвегія надала Україні понад 500 млн доларів США фінансової допомоги. </strong></p>
<p>Про це <a href="https://www.kmu.gov.ua/news/ponad-500-mln-dolariv-ssha-finansovoi-dopomohy-norvehiia-nadala-ukraini-vid-liutoho-2022-roku-serhii-marchenko" rel="nofollow" target="_blank">повідомив</a> Міністр фінансів України Сергій Марченко.</p>
<p>«Зокрема, грант у розмірі близько $485 млн було спрямовано в рамках проекту Світового банку “Підтримка державних видатків для забезпечення стійкого державного управління в Україні”. Залучене фінансування було спрямоване на компенсацію видатків держбюджету на першочергові соціальні та гуманітарні потреби. Це пенсії, оплата праці працівників секторів освіти та охорони здоров’я, соціальний захист населення, гуманітарна підтримка», — йдеться у повідомленні.</p>
<p>Він додав, що нещодавно Норвегія приєдналась до Багатосторонньої координаційної платформи донорів України під час восьмого засідання Керівного комітету.</p>
<p>Також Норвегія стала однією з чотирьох нових країн-членів Платформи, що взяли на себе зобов’язання виділити загалом понад $5,5 млрд на відновлення та розвиток економіки України.</p>
<p>Міністр фінансів розповів, що у поточному році Україна потребує близько 38 млрд дол. США зовнішнього фінансування від партнерів.</p>
<p>Як повідомляла АрміяInform, Норвегія <a href="https://armyinform.com.ua/2024/03/07/norvegiya-nadaye-140-mln-yevro-na-inicziatyvu-chehiyi-shhodo-zakupivli-boyeprypasiv-dlya-ukrayiny/">надає</a> 140 млн євро на ініціативу Чехії щодо закупівлі боєприпасів для України.</p>
</div><p>Source: <a href="https://armyinform.com.ua/2024/03/21/norvegiya-vzhe-nadala-ukrayini-ponad-500-mln-finansovoyi-dopomogy/">https://armyinform.com.ua/2024/03/21/norvegiya-vzhe-nadala-ukrayini-ponad-500-mln-finansovoyi-dopomogy/</a></p></body></html>