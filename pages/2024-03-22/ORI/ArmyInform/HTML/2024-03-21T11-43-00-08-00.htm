<html><body><h1>Сили оборони України докорінно змінили багато аспектів сучасної війни — голова Військового комітету НАТО</h1><hr/>Published Time: 2024-03-21T11:43:00+08:00<br>Author: Army Inform<br>Description: Як повідомляє кореспондент АрміяInform, про це він заявив під час виступу на Київському...<br>Images: <a href="https://armyinform.com.ua/wp-content/uploads/2024/03/1566697.webp">000000.webp</a><br>Categories: Новини<br>Tags: НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-21T11-43-00-08-00/000000.png" srcset="../Images/2024-03-21T11-43-00-08-00/000000.png" width="1200"> </img></figure><!-- .post-thumbnail -->
<p><strong> Голова Військового комітету НАТО адмірал Роб Бауер відзначив успіхи Сил оборони України у війні проти російського агресора. </strong></p>
<p>Як повідомляє кореспондент АрміяInform, про це він заявив під час виступу на Київському безпековому форумі.</p>
<p>«Ви боретеся за саму цивілізацію. Український народ і українські Збройні сили роблять це так, як ми ніколи раніше не бачили. Ви докорінно змінили багато аспектів сучасної війни», — сказав Роб Бауер.</p>
<p>Адмірал зазначив, що зіткнувшись з поєднанням окопної війни та постійних артилерійських обстрілів часів Першої світової війни з безпілотниками та штучним інтелектом 21-го століття, українські Сили оборони швидко адаптувались і дали відсіч.</p>
<p>«Ви є першопрохідцями в інноваціях, використовуючи поєднання радянської техніки з сучасними західними зразками озброєння», — сказав він.</p>
<p>Роб Бауер наголосив, що попри всі втрати, Україна досягла значних успіхів на полі бою.</p>
<p>«Україна зазнала неймовірних страждань. Пережила нестерпне. Втратила людей і речі, які ніколи не можна замінити. І все ж… назвати вас жертвою — це не буде справедливо щодо вашої незмірної сили. Це не було б справедливим щодо успіхів, яких ви досягли на полі бою», — наголосив голова Військового комітету НАТО.</p>
<p>Як повідомляла АрміяInform, Міністерство оборони України <a href="https://armyinform.com.ua/2024/03/19/minoborony-rozpochalo-strategichnyj-oglyad-oboronnyh-zakupivel-ukrayina-nato/">розпочало</a> Стратегічний огляд оборонних закупівель Україна — НАТО, мета якого — допомогти Україні реформувати систему оборонних закупівель і привести її у відповідність з найкращими практиками та стандартами НАТО.</p>
</div><p>Source: <a href="https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/">https://armyinform.com.ua/2024/03/21/syly-oborony-dokorinno-zminyly-bagato-aspektiv-suchasnoyi-vijny-golova-vijskovogo-komitetu-nato/</a></p></body></html>