<html><body><h1>ЄС на 6 місяців продовжив персональні санкції проти росіян, причетних до війни проти України</h1><hr/>Published Time: 2024-03-12T18:01:00+08:00<br>Author: Army Inform<br>Description: Про це йдеться у повідомленні на сайті Ради ЄС.    Існуючі обмежувальні заходи...<br>Images: <a href="https://armyinform.com.ua/wp-content/uploads/2020/12/yevrosoyuz.jpg">000000.jpg</a><br>Categories: Новини<br>Tags: рада єс, санкції<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="385" src="../Images/2024-03-12T18-01-00-08-00/000000.jpg" srcset="../Images/2024-03-12T18-01-00-08-00/000000.jpg" width="610"> </img></figure><!-- .post-thumbnail -->
<p><strong> Рада Європейського Союзу вирішила продовжити обмежувальні заходи щодо осіб, відповідальних за підрив територіальної цілісності, суверенітету і незалежності України, ще на шість місяців, до 15 вересня 2024 року. </strong></p>
<p>Про це йдеться у повідомленні на <a href="https://www.consilium.europa.eu/en/press/press-releases/2024/03/12/russia-s-war-of-aggression-against-ukraine-eu-individual-sanctions-over-territorial-integrity-prolonged-for-a-further-six-months/" rel="nofollow" target="_blank">сайті</a> Ради ЄС.</p>
<p>Існуючі обмежувальні заходи передбачають обмеження на поїздки для фізичних осіб, заморожування активів та заборону на надання коштів або інших економічних ресурсів фізичним та юридичним особам, включеним до переліку.</p>
<p>Санкції продовжать застосовуватися до понад 2100 фізичних та юридичних осіб.</p>
<p>У контексті перегляду санкцій Рада ЄС також вирішила не поновлювати обмеження для трьох осіб та вилучити зі списку дев’ять померлих осіб. Про яких саме осіб ідеться, не уточнюється.</p>
<p>Персональні санкції Євросоюзу у зв’язку з агресивною війною росії проти України були вперше запроваджені у 2014 році й відтоді регулярно продовжувались, востаннє — у вересні 2023-го.</p>
<p>Після 24 лютого 2022 року, у відповідь на широкомасштабне вторгнення рф в Україну, ЄС розширив санкції з метою суттєвого послаблення економічної бази рф, позбавлення її критично важливих технологій та ринків, а також значного обмеження її здатності вести війну.</p>
<p>Як повідомляла АрміяInform, Європейський парламент <a href="https://armyinform.com.ua/2024/03/12/u-yevroparlementi-pidtrymaly-kryminalnu-vidpovidalnist-za-obhid-sankczij-yes/">проголосував</a> за директиву про криміналізацію порушення та обходу санкцій Європейського Союзу.</p>
</div><p>Source: <a href="https://armyinform.com.ua/2024/03/12/yes-na-6-misyacziv-prodovzhyv-personalni-sankcziyi-proty-rosiyan-prychetnyh-do-vijny-proty-ukrayiny/">https://armyinform.com.ua/2024/03/12/yes-na-6-misyacziv-prodovzhyv-personalni-sankcziyi-proty-rosiyan-prychetnyh-do-vijny-proty-ukrayiny/</a></p></body></html>