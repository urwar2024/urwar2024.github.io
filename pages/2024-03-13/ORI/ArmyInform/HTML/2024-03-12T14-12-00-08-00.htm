<html><body><h1>Наслідки російського обстрілу Селидового: пошкоджено 48 житлових будинків</h1><hr/>Published Time: 2024-03-12T14:12:00+08:00<br>Author: Army Inform<br>Description: Про це повідомило МВС України.    Сьогодні вночі, близько 1:30, росія завдала по місту...<br>Images: <a href="https://armyinform.com.ua/wp-content/uploads/2024/03/7bb66ef4-ce9f-4e3f-829d-c4bd41e88ac5.jpeg">000000.jpeg</a><br>Categories: Новини<br>Tags: ворожі обстріли, Селидове<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="737" src="../Images/2024-03-12T14-12-00-08-00/000000.jpeg" srcset="../Images/2024-03-12T14-12-00-08-00/000000.jpeg" width="1200"> </img></figure><!-- .post-thumbnail -->
<p><strong> Внаслідок російського ракетного удару по місту Селидове на Донеччині руйнувань зазнали 48 житлових будинків — 18 багатоквартирних і 30 приватних. </strong></p>
<p>Про це повідомило МВС України.</p>
<p>Сьогодні вночі, близько 1:30, росія завдала по місту <a href="https://armyinform.com.ua/2024/03/12/rosiyany-unochi-vypustyly-po-selydovomu-6-raket-s-300-ye-poraneni/">масованого удару</a>, попередньо — із ЗРК «С-300».</p>
<p><iframe allowfullscreen="allowfullscreen" frameborder="0" height="314" loading="lazy" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2FUA.National.Police%2Fvideos%2F684491317043683%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>Одну приватну оселю зруйновано вщент прямим влучанням ракети.</p>
<p>У момент вибуху всередині були двоє людей поважного віку. Їм надали допомогу співробітники поліції та ДСНС.</p>
<p>За <a href="https://t.me/selidyvskamva/15067" rel="nofollow" target="_blank">інформацією</a> Селидівської МВА, окупанти випустили 6 ракет С-300 по місту Селидове. Внаслідок обстрілу постраждало дві цивільні особи 1989 та 1993 років народження, вони доставлені до медичного закладу.</p>
<p>Як повідомляла АрміяInform, у Куп’янську окупанти <a class="" href="https://armyinform.com.ua/2024/03/12/u-kupyansku-okupanty-skynuly-aviabombu-na-bagatopoverhivku-yaki-naslidky/" title="Читати: У Куп’янську окупанти скинули авіабомбу на багатоповерхівку">скинули</a> авіабомбу на багатоповерхівку.</p>
</div><p>Source: <a href="https://armyinform.com.ua/2024/03/12/naslidky-rosijskogo-obstrilu-selydovogo-poshkodzheno-48-zhytlovyh-budynkiv/">https://armyinform.com.ua/2024/03/12/naslidky-rosijskogo-obstrilu-selydovogo-poshkodzheno-48-zhytlovyh-budynkiv/</a></p></body></html>