<html><body><h1>Військові росії за ніч та ранок завдали майже сотню ударів по Сумщині</h1><hr/>Published Time: 2024-03-12T09:18:00+08:00<br>Author: Army Inform<br>Description: Про це повідомляє пресслужба ОВА.    «Вночі та вранці росіяни здійснили 9 обстрілів...<br>Images: <a href="https://armyinform.com.ua/wp-content/uploads/2024/03/censor_social-1.jpg">000000.jpg</a><br>Categories: Новини<br>Tags: агресія рф, вторгнення рф, Сумщина, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="538" src="../Images/2024-03-12T09-18-00-08-00/000000.jpg" srcset="../Images/2024-03-12T09-18-00-08-00/000000.jpg" width="1024"> </img></figure><!-- .post-thumbnail -->
<p><strong> Війська росії вночі та вранці обстріляли прикордоння Сумщини, зафіксовано 96 вибухів. </strong></p>
<p>Про це <a href="https://t.me/Sumy_news_ODA/24869" rel="nofollow" target="_blank">повідомляє</a> пресслужба ОВА.</p>
<p>«Вночі та вранці росіяни здійснили 9 обстрілів прикордонних територій та населених пунктів Сумської області. Зафіксовано 96 вибухів», — ідеться в повідомленні.</p>
<p>Обстрілів зазнали Хотинська, Білопільська, Краснопільська, Великописарівська, Зноб-Новгородська, Середино-Будська громади. З артилерії ворог обстріляв Великописарівську (19 вибухів), Краснопільську (3 вибухи) та Білопільську (3 вибухи) громади.</p>
<p>На територію Зноб-Новгородської громади противник скинув 2 міни. Водночас Хотинську громаду ворог обстріляв із мінометів (10 вибухів).</p>
<p>Також із реактивних систем залпового вогню окупанти обстріляли ️Середино-Будську та Великописарівську громади (4 вибухи).</p>
<p>Як повідомляла <a href="https://armyinform.com.ua/2024/03/12/vijska-rf-atakuvaly-dnipropetrovshhynu-postrazhdaly-czyvilni-masshtabni-rujnuvannya/">АрміяInform</a>, війська рф атакували Дніпропетровщину, постраждали цивільні та є масштабні руйнування.</p>
</div><p>Source: <a href="https://armyinform.com.ua/2024/03/12/vijskovi-rosiyi-za-nich-ta-ranok-zavdaly-majzhe-sotnyu-udariv-po-sumshhyni/">https://armyinform.com.ua/2024/03/12/vijskovi-rosiyi-za-nich-ta-ranok-zavdaly-majzhe-sotnyu-udariv-po-sumshhyni/</a></p></body></html>