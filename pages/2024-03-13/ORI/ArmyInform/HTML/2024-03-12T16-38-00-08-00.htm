<html><body><h1>У Європарламенті підтримали кримінальну відповідальність за обхід санкцій ЄС</h1><hr/>Published Time: 2024-03-12T16:38:00+08:00<br>Author: Army Inform<br>Description: Як зазначається у пресрелізі, «за» проголосували 543 депутати, проти були 45, ще 27...<br>Images: <a href="https://armyinform.com.ua/wp-content/uploads/2024/03/alexandre-lallemand-pcs3mol14sk-unsplash.jpg">000000.jpg</a><br>Categories: Новини<br>Tags: війна, Європарламент, санкції<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1208" sizes="(max-width: 2000px) 100vw, 2000px" src="../Images/2024-03-12T16-38-00-08-00/000000.jpg" srcset="../Images/2024-03-12T16-38-00-08-00/000000.jpg" width="2000"> </img></figure><!-- .post-thumbnail -->
<p><strong> Європейський парламент проголосував за директиву про криміналізацію порушення та обходу санкцій Європейського Союзу. </strong></p>
<p>Як зазначається у <a href="https://www.europarl.europa.eu/news/en/press-room/20240308IPR19002/eu-sanctions-new-rules-to-crack-down-on-violations" rel="nofollow" target="_blank">пресрелізі</a>, «за» проголосували 543 депутати, проти були 45, ще 27 утрималися.</p>
<p>Документ передбачає, що, для того, щоб забезпечити ефективне застосування обмежувальних заходів ЄС, необхідно, щоб країни-члени мали ефективну, пропорційну та дієву систему покарань для фізичних та юридичних осіб, які порушують ці обмежувальні заходи ЄС.</p>
<p>Згідно з ним, новий закон встановлює узгоджені визначення порушень, зокрема відмову від заморожування коштів, недотримання заборони на поїздки чи ембарго на постачання зброї, переказ коштів підсанкційним особам або ведення бізнесу з державними підприємствами підсанкційних країн. Під це визначення підпадають також надання фінансових послуг і юридичних консультацій.</p>
<p>Законодавча ініціатива також визначає обхід санкцій як кримінальний злочин. Водночас порушенням санкцій не вважатимуться «гуманітарна допомога чи підтримка основних людських потреб».</p>
<p>Доповідачка Софі інт Велд, коментуючи директиву, сказала, що вторгнення росії до України отримує зиск від «шахраїв, які порушують закон у Європі».</p>
<p>«Нам потрібне це законодавче рішення, оскільки різні національні підходи створили слабкі місця та лазівки, і воно дозволить конфіскувати заморожені активи. Парламент застосував амбітний, гармонійний підхід до закону, і хоча ми не змогли закрити всі лазівки, які хотіли, це покращення поточної ситуації та демонстрація нашої рішучої підтримки України», — наголосила вона.</p>
<p>Для набуття чинності директиву ще має схвалити Рада Євросоюзу.</p>
<p>Як повідомляла АрміяInform, у ЄС назвали умову, за якої активи рф <a href="https://armyinform.com.ua/2024/03/11/u-yes-nazvaly-umovu-za-yakoyi-aktyvy-rf-vykorystayut-dlya-zakupivli-zbroyi-dlya-ukrayiny/">використають</a> для закупівлі зброї для України.</p>
</div><p>Source: <a href="https://armyinform.com.ua/2024/03/12/u-yevroparlementi-pidtrymaly-kryminalnu-vidpovidalnist-za-obhid-sankczij-yes/">https://armyinform.com.ua/2024/03/12/u-yevroparlementi-pidtrymaly-kryminalnu-vidpovidalnist-za-obhid-sankczij-yes/</a></p></body></html>