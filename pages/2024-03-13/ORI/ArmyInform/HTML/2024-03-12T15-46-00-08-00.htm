<html><body><h1>Мобілізаційне законодавство не відповідає вимогам воєнного часу — Президент України</h1><hr/>Published Time: 2024-03-12T15:46:00+08:00<br>Author: Army Inform<br>Description: Про це заявив Президент України Володимир Зеленський в інтерв’ю французьким медіа.   ...<br>Images: <a href="https://armyinform.com.ua/wp-content/uploads/2024/01/659aecb1627da-000026_1677264407_552364_big.webp">000000.webp</a><br>Categories: Новини<br>Tags: Володимир Зеленський, загальна мобілізація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="763" src="../Images/2024-03-12T15-46-00-08-00/000000.png" srcset="../Images/2024-03-12T15-46-00-08-00/000000.png" width="1366"> </img></figure><!-- .post-thumbnail -->
<p><strong> Законодавство України щодо мобілізації не відповідає завданням на викликам воєнного часу, зокрема в питанні демобілізації військовослужбовців. </strong></p>
<p>Про це<a href="https://www.youtube.com/watch?v=cqVrH9UdQ1E" rel="nofollow" target="_blank"> заявив</a> Президент України Володимир Зеленський в інтерв’ю французьким медіа.</p>
<p>Глава держави пояснив, що законодавство розроблялося в мирні часи й зараз потребує змін.</p>
<p>«Є дебати у парламентарів, вони сперечаються коли можна звільняти хлопців, коли не можна, кого з них можна тощо. У звичайному законодавстві не існує демобілізації під час війни. На це ніхто не розраховував. Тому є різні питання: щодо ротації, відпусток», — сказав Володимир Зеленський.</p>
<p>Відповідаючи на запитання, чи планує Україна проведення масштабної мобілізації, Володимир Зеленський сказав: «Мобілізація в Україні була з самого початку війни й вона продовжується кожні кілька місяців».</p>
<p>«Мобілізація була від початку війни й продовжується кожні кілька місяців. Це іде пролонгація відповідного рішення в парламенті. Чи воно ідеальне? Звісно, ні. Коли ти перебуваєш у стані війни, то приходиш до більш практичних деталей. І ось ці зміни перебувають на розгляді у парламенті», — додав Президент.</p>
<p>Він також наголосив, що навколо мобілізаційних питань циркулює багато дезінформації.</p>
</div><p>Source: <a href="https://armyinform.com.ua/2024/03/12/mobilizaczijne-zakonodavstvo-ne-vidpovidaye-vymogam-voyennogo-chasu-prezydent-ukrayiny/">https://armyinform.com.ua/2024/03/12/mobilizaczijne-zakonodavstvo-ne-vidpovidaye-vymogam-voyennogo-chasu-prezydent-ukrayiny/</a></p></body></html>