<html><body><h1>У ГУР відреагували на падіння Іл-76 в іванівській області рф</h1><hr/>Published Time: 2024-03-12T13:00:00+08:00<br>Author: Army Inform<br>Description: Відповідну заяву Андрій Юсов зробив під час прямого ефіру телемарафону «Єдині новини» 12...<br>Images: <a href="https://armyinform.com.ua/wp-content/uploads/2023/03/yusov.jpg">000000.jpg</a><br>Categories: Важливо, Новини<br>Tags: stoprussia, агресія рф, Андрій Юсов, вторгнення рф, ГУР Міноборони України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="405" src="../Images/2024-03-12T13-00-00-08-00/000000.jpg" srcset="../Images/2024-03-12T13-00-00-08-00/000000.jpg" width="720"> </img></figure><!-- .post-thumbnail -->
<p><strong> Представник Головного управління розвідки Міністерства оборони України Андрій Юсов відреагував на новину про падіння військово-транспортного літака Іл-76 в іванівській області російської федерації, зазначивши, що це все наслідки агресії путіна. </strong></p>
<p>Відповідну заяву Андрій Юсов зробив під час прямого ефіру телемарафону «Єдині новини» 12 березня 2024 року.</p>
<p>При цьому, відповідаючи на запитання ведучої, чи знає ГУР, що саме сталося з Іл-76, представник ГУР заявив, всі військові інциденти, які почастішали наразі в росії, зокрема зіткнення за участю підрозділів «Російський добровольчий корпус» та «Сибірський батальйон» у білгородській та курській областях, — це наслідок агресивних дій російської влади проти України.</p>
<p>«Зрозуміло, що те, що зараз відбувається на білгородщині, на курщині — це прямий наслідок російської військової агресії і в цілому кремлівської диктатури путіна», — заявив Андрій Юсов.</p>
<p>За його словами, щоб припинити такі інциденти, путіну потрібно вивести свої війська з України.</p>
<p>«Якщо цей режим дбає хоча б якось про місцевих мешканців, то, звичайно, треба припинити війну проти України, вивести війська і думати про безпеку місцевих мешканців, а не думати про продовження геноцидної війни проти України», — заявив представник ГУР.</p>
<p>12 березня 2024 року ЗМІ повідомили, що в іванівській області російської федерації зазнав аварії військово-транспортний літак Іл-76.</p>
<p>Як повідомляла <a href="https://armyinform.com.ua/2024/03/07/gur-pochalo-reklamuvatysya-na-rosiyi/">АрміяInform</a>, ГУР почало рекламуватися на росії.</p>
</div><p>Source: <a href="https://armyinform.com.ua/2024/03/12/u-gur-vidreaguvaly-na-padinnya-il-76-v-ivanivskij-oblasti-rf/">https://armyinform.com.ua/2024/03/12/u-gur-vidreaguvaly-na-padinnya-il-76-v-ivanivskij-oblasti-rf/</a></p></body></html>