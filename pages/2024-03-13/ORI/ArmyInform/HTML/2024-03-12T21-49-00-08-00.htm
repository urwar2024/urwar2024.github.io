<html><body><h1>ЄC надасть Україні 6 млрд євро перехідного фінансування</h1><hr/>Published Time: 2024-03-12T21:49:00+08:00<br>Author: Army Inform<br>Description: Про це повідомило Міністерство фінансів України.    Загальний обсяг передбачених...<br>Images: <a href="https://armyinform.com.ua/wp-content/uploads/2020/03/yevrosoyuz-e1665149206714.jpg">000000.jpg</a><br>Categories: Новини<br>Tags: Євросоюз<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="608" src="../Images/2024-03-12T21-49-00-08-00/000000.jpg" srcset="../Images/2024-03-12T21-49-00-08-00/000000.jpg" width="911"> </img></figure><!-- .post-thumbnail -->
<p><strong> Україна та Європейський Союз сьогодні підписали Кредитну Угоду та Меморандум щодо перехідного фінансування для України у рамках Інструменту Ukraine Facility. </strong></p>
<p>Про це <a href="https://mof.gov.ua/uk/news/ukraine_will_receive_eur_6_billion_of_the_bridge_financing_under_the_eus_ukraine_facility_instrument-4496" rel="nofollow" target="_blank">повідомило</a> Міністерство фінансів України.</p>
<p>Загальний обсяг передбачених пільгових коштів — 6 млрд євро.</p>
<p>Очікується, що перший платіж обсягом 4,5 млрд євро надійде до Державного бюджету України вже у березні.</p>
<p>Решту з цієї суми — 1,5 млрд євро — Україна зможе отримати у квітні 2024 року після оцінки Європейською комісією виконаних індикаторів.</p>
<p>У рамках механізму перехідного фінансування Україна реалізує 5 індикаторів у сферах управління державними фінансами, боротьби з корупцією, розвитку бізнес-середовища тощо.</p>
<p>Після затвердження Плану України для Ukraine Facility, як очікується, до державного бюджету буде спрямовано 1,9 млрд євро безумовного фінансування. Решту бюджетної підтримки Україна отримуватиме щоквартально після виконання індикаторів, передбачених у Плані України.</p>
<p>Нагадаємо, що 50 млрд євро у межах Ukraine Facility буде спрямовано на бюджетну підтримку (38,27 млрд євро), інвестиційний фонд (6,97 млрд євро), технічну та адміністративну підтримку (4,76 млрд євро).</p>
</div><p>Source: <a href="https://armyinform.com.ua/2024/03/12/yec-nadast-ukrayini-6-mlrd-yevro-perehidnogo-finansuvannya/">https://armyinform.com.ua/2024/03/12/yec-nadast-ukrayini-6-mlrd-yevro-perehidnogo-finansuvannya/</a></p></body></html>