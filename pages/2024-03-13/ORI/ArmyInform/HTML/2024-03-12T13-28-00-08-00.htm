<html><body><h1>Майже $1 млн арештованих коштів ексголови ВЛК на Чернігівщині передали в АРМА</h1><hr/>Published Time: 2024-03-12T13:28:00+08:00<br>Author: Army Inform<br>Description: Про це повідомив Офіс Генерального прокурора.    За клопотанням прокурорів Чернігівської...<br>Images: <a href="https://armyinform.com.ua/wp-content/uploads/2024/03/chernigiv_vlk.jpg">000000.jpg</a><br>Categories: Новини<br>Tags: АРМА, влк<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-12T13-28-00-08-00/000000.jpg" srcset="../Images/2024-03-12T13-28-00-08-00/000000.jpg" width="1280"> </img></figure><!-- .post-thumbnail -->
<p><strong> Спецпрокуратура передала в Агентство з розшуку та менеджменту активів (АРМА) майже 1 мільйон доларів США арештованих коштів колишнього голови ВЛК у Чернігівській області. </strong></p>
<p>Про це <a href="https://t.me/pgo_gov_ua/22349" rel="nofollow" target="_blank">повідомив</a> Офіс Генерального прокурора.</p>
<p>За клопотанням прокурорів Чернігівської спеціалізованої прокуратури у сфері оборони Центрального регіону суд наклав арешт та передав в управління АРМА грошові кошти у сумі $963,6 тисячі та 22,5 тисячі євро, <a href="https://armyinform.com.ua/2024/02/22/majzhe-1-mln-vylucheno-u-zatrymanogo-eksochilnyka-vlk-chernigivshhyny/">які були вилучені під час обшуків</a> у колишнього голови ВЛК при Чернігівському обласному ТЦК та СП.</p>
<p>Як повідомлялося раніше, посадовець отримував неправомірну вигоду від військовозобов’язаних за визнання їх непридатними до військової служби під час мобілізації. У такий спосіб сприяв мешканцям Чернігова в ухиленні від призову.</p>
<p>Процесуальні дії проведено в межах кримінального провадження за фактами одержання неправомірної вигоди, перешкоджання законній діяльності Збройних Сил України та інших військових формувань, а також незаконного переправлення осіб через державний кордон України (ч. 5 ст. 27 ч. 3 ст. 368, ч. 1 ст. 114-1, ч. 3 ст. 332 КК України).</p>
<p>Наразі підозрюваний перебуває під вартою.</p>
<p>Як повідомляла АрміяInform, Міністерство охорони здоров’я <a href="https://armyinform.com.ua/2024/03/04/moz-pochynaye-perevirku-vijskovo-likarskyh-komisij-u-kyyevi/">починає перевірку</a> всіх військово-лікарських комісій у Києві.</p>
</div><p>Source: <a href="https://armyinform.com.ua/2024/03/12/majzhe-1-mln-areshtovanyh-koshtiv-eksgolovy-vlk-na-chernigivshhyni-peredaly-v-arma/">https://armyinform.com.ua/2024/03/12/majzhe-1-mln-areshtovanyh-koshtiv-eksgolovy-vlk-na-chernigivshhyni-peredaly-v-arma/</a></p></body></html>