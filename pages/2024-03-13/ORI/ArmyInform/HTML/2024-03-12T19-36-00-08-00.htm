<html><body><h1>Генштаб ЗСУ: протягом доби на фронті зафіксовано 78 бойових зіткнень</h1><hr/>Published Time: 2024-03-12T19:36:00+08:00<br>Author: Army Inform<br>Description: Про це повідомив увечері 12 березня Генеральний штаб ЗСУ.    На Волинському та Поліському...<br>Images: <a href="https://armyinform.com.ua/wp-content/uploads/2024/03/sau-strilyaye.jpg">000000.jpg</a><br>Categories: Новини<br>Tags: вечірнє зведення, ГШ ЗСУ, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-12T19-36-00-08-00/000000.jpg" srcset="../Images/2024-03-12T19-36-00-08-00/000000.jpg" width="1081"> </img></figure><!-- .post-thumbnail -->
<p><strong> Як і раніше, лідерами по кількості ворожих атак залишаються Авдіївський та Новопавлівський (колишній Мар’їнський) напрямки.  </strong></p>
<p>Про це <a href="https://www.facebook.com/GeneralStaff.ua/posts/pfbid02t9U4FvTgrMHiP461Qk2zpdZpXXz2wFMVFkVh2j5pqt3gTiL9iPbCD1WwPEECH6jtl" rel="nofollow" target="_blank">повідомив увечері 12 березня</a> Генеральний штаб ЗСУ.</p>
<p><strong>На Волинському та Поліському</strong> напрямках оперативна ситуація без суттєвих змін. Ознак формування наступальних угруповань не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p><strong>На Куп’янському напрямку</strong> наші захисники відбили 4 атаки противника в районах населених пунктів Синьківка та Табаївка Харківської області, де противник даремно намагався витіснити підрозділи із займаних позицій.</p>
<p><strong>На Лиманському напрямку</strong> наші воїни відбили 6 атак противника в районах населених пунктів Білогорівка Луганської області та Терни Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> Сили оборони відбили 6 атак противника в районах східніше Часового Яру, Іванівського та Кліщіївки Донецької області, де ворог намагався покращити своє тактичне положення.</p>
<p><strong>На Авдіївському напрямку</strong> наші захисники відбили 22 атаки ворога в районах населених пунктів Бердичі, Орлівка, Тоненьке, Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 19 разів намагався прорвати оборону наших військ.</p>
<p><strong>На Оріхівському напрямку</strong> ворог, за підтримки авіації, 6 разів марно атакував позиції наших захисників в районах Старомайорського Донецької області, західніше Вербового та Роботиного Запорізької області.</p>
<p>У зоні відповідальності оперативно-стратегічного угруповання військ «Одеса», <strong>на Херсонському напрямку</strong>, ворог не відмовляється від наміру вибити наші підрозділи із плацдармів на лівобережжі Дніпра. Так, протягом доби противник здійснив 3 даремні штурмові дії на позиції наших захисників.</p>
<p>Протягом доби авіація Сил оборони завдала ударів по 9 районах зосередження особового складу, озброєння та військової техніки противника.</p>
<p>Підрозділи ракетних військ завдали ураження по району зосередження особового складу, артилерійському засобу та 2 засобах ППО противника.</p>
<p>Раніше <a href="https://armyinform.com.ua/2024/03/11/front-fortyfikacziyi-ta-vyrobnycztvo-snaryadiv-prezydent-proviv-zasidannya-stavky/">АрміяInform повідомляла</a>, що фронт, фортифікації та виробництво снарядів обговорювалися на засіданні Ставки Верховного Головнокомандувача.</p>
</div><p>Source: <a href="https://armyinform.com.ua/2024/03/12/protyagom-doby-na-fronti-zafiksovano-78-bojovyh-zitknen/">https://armyinform.com.ua/2024/03/12/protyagom-doby-na-fronti-zafiksovano-78-bojovyh-zitknen/</a></p></body></html>