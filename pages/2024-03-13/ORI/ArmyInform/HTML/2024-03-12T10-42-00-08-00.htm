<html><body><h1>У Сумській ОВА прокоментували інформацію про новий масований наступ росіян</h1><hr/>Published Time: 2024-03-12T10:42:00+08:00<br>Author: Army Inform<br>Description: Про це заявили в Сумській обласній військовій адміністрації.    Начальник Сумської...<br>Images: <a href="https://armyinform.com.ua/wp-content/uploads/2024/03/630_360_1651507410-750.jpg">000000.jpg</a><br>Categories: Актуальна тема, Новини<br>Tags: війна, ворожий наступ, Сумщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-12T10-42-00-08-00/000000.jpg" srcset="../Images/2024-03-12T10-42-00-08-00/000000.jpg" width="630"> </img></figure><!-- .post-thumbnail -->
<p><strong> Інформація про можливий наступ армії рф на Сумщині, яка шириться соцмережами, не відповідає дійсності. Це фейк, спрямований на дестабілізацію та підвищення панічних настроїв серед жителів області. </strong></p>
<p>Про це <a href="https://t.me/Sumy_news_ODA/24871" rel="nofollow" target="_blank">заявили</a> в Сумській обласній військовій адміністрації.</p>
<p>Начальник Сумської обласної військової адміністрації Володимир Артюх зазначив, що станом на сьогодні ударних угрупувань ворога біля кордонів Сумської області не зафіксовано.</p>
<p>«Сумська обласна військова адміністрація та районні військові адміністрації, керівництво громад та силових структур знаходиться на місцях. Збройні Сили України готові до будь-яких викликів і за потреби можуть дати гідну відсіч ворогу», — йдеться в повідомленні.</p>
<p>В ОВА додали, що в області зберігається небезпека з повітря та обстрілів прикордонних громад.</p>
<p>Як повідомляла АрміяInform, військові росії за ніч та ранок <a href="https://armyinform.com.ua/2024/03/12/vijskovi-rosiyi-za-nich-ta-ranok-zavdaly-majzhe-sotnyu-udariv-po-sumshhyni/">завдали</a> майже сотню ударів по Сумщині.</p>
</div><p>Source: <a href="https://armyinform.com.ua/2024/03/12/u-sumskij-ova-prokomentuvaly-informacziyu-pro-novyj-masovanyj-nastup-rosiyan/">https://armyinform.com.ua/2024/03/12/u-sumskij-ova-prokomentuvaly-informacziyu-pro-novyj-masovanyj-nastup-rosiyan/</a></p></body></html>