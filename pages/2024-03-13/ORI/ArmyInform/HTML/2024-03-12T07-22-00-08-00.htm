<html><body><h1>Рустем Умєров і Олександр Сирський обговорили з главою Пентагону підготовку до «Рамштайну»</h1><hr/>Published Time: 2024-03-12T07:22:00+08:00<br>Author: Army Inform<br>Description: Про це повідомляє глава оборонного відомства України.    «Спільно з Головнокомандувачем...<br>Images: <a href="https://armyinform.com.ua/wp-content/uploads/2024/03/facebook__com__rustemumerov_ua_2241183c42fc8e991d87ab8a84cb196d_650x410.jpg">000000.jpg</a><br>Categories: Новини<br>Tags: stoprussia, Ллойд Остін, Олександр Сирський, Рамштайн, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="410" src="../Images/2024-03-12T07-22-00-08-00/000000.jpg" srcset="../Images/2024-03-12T07-22-00-08-00/000000.jpg" width="650"> </img></figure><!-- .post-thumbnail -->
<p><strong> Міністр оборони України Рустем Умєров і Головнокомандувач ЗСУ генерал-полковник Олександр Сирський провели розмову з главою Пентагону Ллойдом Остіном. Сторони обговорили підготовку до наступного засідання Контактної групи з питань оборони України («Рамштайн»). </strong></p>
<p>Про це <a href="https://twitter.com/rustem_umerov/status/1767247675982844034" rel="nofollow" target="_blank">повідомляє</a> глава оборонного відомства України.</p>
<p>«Спільно з Головнокомандувачем ЗСУ провели телефонну розмову з главою Пентагону Ллойдом Остіном, в ході якої обговорили підготовку до наступного засідання Контактної групи з питань оборони України. Розповів актуальну інформацію про оперативну обстановку на полі бою», — написав глава МОУ.</p>
<p>Також сторони обговорили середньострокові та короткострокові потреби і конкретні запити України. Серед ключових пріоритетів залишаються боєприпаси та протиповітряна оборона.</p>
<p>«З нетерпінням чекаємо більш детальної взаємодії з кожною з коаліцій можливостей під час нашої зустрічі у форматі „Рамштайн“. Вдячний за чітку та послідовну підтримку України», — наголосив Міністр оборони.</p>
<p>Рустем Умєров також висловив вдячність США за чітку та послідовну підтримку України.</p>
<p>Як повідомляла <a href="https://armyinform.com.ua/2024/03/08/ministry-oborony-ukrayiny-ta-grecziyi-obgovoryly-potrebu-zsu-v-artyleriyi-ta-boyeprypasah/">АрміяInform</a>, Міністри оборони України та Греції обговорили потребу ЗСУ в артилерії та боєприпасах.</p>
</div><p>Source: <a href="https://armyinform.com.ua/2024/03/12/rustem-umyerov-i-oleksandr-syrskyj-obgovoryly-z-glavoyu-pentagonu-pidgotovku-do-ramshtajnu/">https://armyinform.com.ua/2024/03/12/rustem-umyerov-i-oleksandr-syrskyj-obgovoryly-z-glavoyu-pentagonu-pidgotovku-do-ramshtajnu/</a></p></body></html>