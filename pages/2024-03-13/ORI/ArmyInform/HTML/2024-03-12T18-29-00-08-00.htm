<html><body><h1>Президент подякував Данії за новий пакет допомоги: Суттєво посилить Сили оборони України</h1><hr/>Published Time: 2024-03-12T18:29:00+08:00<br>Author: Army Inform<br>Description: Про це він написав у соціальній мережі Х.    «Вдячний прем’єр-міністерці Данії Метте...<br>Images: <a href="https://armyinform.com.ua/wp-content/uploads/2024/01/a7c11dfe23728757202c5464d22da741_1704387781_extra_large.png">000000.png</a><br>Categories: Новини<br>Tags: Володимир Зеленський, Данія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="673" src="../Images/2024-03-12T18-29-00-08-00/000000.png" srcset="../Images/2024-03-12T18-29-00-08-00/000000.png" width="1200"> </img></figure><!-- .post-thumbnail -->
<p><strong> Президент України Володимир Зеленський заявив, що новий пакет військової допомоги від Данії суттєво посилить українські Збройні Сили. </strong></p>
<p>Про це він<a href="https://twitter.com/ZelenskyyUa/status/1767585111132844340" rel="nofollow" target="_blank"> написав</a> у соціальній мережі Х.</p>
<p>«Вдячний прем’єр-міністерці Данії Метте Фредеріксен, уряду й народу Данії за сьогоднішнє оголошення чергового пакету військової допомоги Україні», — йдеться у повідомленні.</p>
<p>Глава держави додав, що цей пакет допомоги є одним з важливих результатів нещодавнього візиту прем’єр-міністерки Данії до України та прикладом виконання наших спільних домовленостей.</p>
<p>«Артилерія, міномети та боєприпаси суттєво посилять Сили оборони України в критично важливий час. Цінуємо всі 16 пакетів оборонної підтримки від Данії на суму майже 5 мільярдів доларів США. Кожен такий оборонний пакет рятує тисячі життів українців. Разом ми неодмінно захистимо Україну та всю Європу від російського терору», — заявив глава держави.</p>
<p>Як повідомляла АрміяInform, Данія <a href="https://armyinform.com.ua/2024/03/12/sau-caesar-minomety-ta-boyeprypasy-daniya-anonsuvala-novyj-paket-dopomogy-ukrayini/">анонсувала</a> новий великий пакет військової допомоги, який забезпечить Україну артилерійськими самохідними установками, мінометами та боєприпасами.</p>
</div><p>Source: <a href="https://armyinform.com.ua/2024/03/12/prezydent-podyakuvav-daniyi-za-novyj-paket-dopomogy-suttyevo-posylyt-syly-oborony-ukrayiny/">https://armyinform.com.ua/2024/03/12/prezydent-podyakuvav-daniyi-za-novyj-paket-dopomogy-suttyevo-posylyt-syly-oborony-ukrayiny/</a></p></body></html>