<html><body><h1>У рф зареєстрували законопроєкт про «незаконну» передачу Криму Україні в 1954 році: у МЗС відреагували</h1><hr/>Published Time: 2024-03-12T16:56:00+08:00<br>Author: Army Inform<br>Description: Про це йдеться в коментарі пресслужби МЗС України щодо російських законодавчих ініціатив...<br>Images: <a href="https://armyinform.com.ua/wp-content/uploads/2024/03/400_0_1666466614-5085.webp">000000.webp</a><br>Categories: Новини<br>Tags: агресія рф, АР Крим, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="267" src="../Images/2024-03-12T16-56-00-08-00/000000.png" srcset="../Images/2024-03-12T16-56-00-08-00/000000.png" width="400"> </img></figure><!-- .post-thumbnail -->
<p><strong> Внесення до російської держдуми законопроєкту про визнання «незаконним» рішення радянської влади у 1954 році передати Україні Крим є нікчемною спробою російської диктатури легітимізувати власні грубі порушення міжнародного права. </strong></p>
<p>Про це <a href="https://mfa.gov.ua/news/komentar-pressluzhbi-mzs-shchodo-rosijskih-zakonodavchih-iniciativ-z-viznannya-nezakonnoyu-peredachi-krimu" rel="nofollow" target="_blank">йдеться</a> в коментарі пресслужби МЗС України щодо російських законодавчих ініціатив з визнання «незаконною» передачі Криму.</p>
<p>«Між тим, агресор грубо порушив і продовжує порушувати власні ж зобов’язання, оскільки свого часу юридично, документально та недвозначно визнав кордони сучасної України як на двосторонньому, так і на багатосторонньому рівнях», — йдеться в повідомленні.</p>
<p>У МЗС наголосили, що російська влада може скільки завгодно продовжувати свою пропаганду, зокрема під виглядом законотворчості, але це не змінить визнаної світовим співтовариством реальності: Крим — це Україна.</p>
<p>«Зазначений законопроєкт Держдуми лише зайвий раз підтверджує, що цей факт, як і неминучість деокупації, чітко усвідомлюють і в москві, тому й виникають такі панічні ініціативи», — йдеться в коментарі.</p>
<p>Як відомо, до держдуми рф 11 березня внесли <a href="https://sozd.duma.gov.ru/bill/572350-8" rel="nofollow" target="_blank">законопроєкт</a> про визнання «незаконним» рішення радянської влади у 1954 році щодо передання Україні Кримського півострова.</p>
</div><p>Source: <a href="https://armyinform.com.ua/2024/03/12/u-rf-zareyestruvaly-zakonoproyekt-pro-nezakonnu-peredachu-krymu-ukrayini-v-1954-roczi-u-mzs-vidreaguvaly/">https://armyinform.com.ua/2024/03/12/u-rf-zareyestruvaly-zakonoproyekt-pro-nezakonnu-peredachu-krymu-ukrayini-v-1954-roczi-u-mzs-vidreaguvaly/</a></p></body></html>