<html><body><h1>Ворог завдав більше 150 ракетно-бомбових ударів</h1><hr/>Published Time: 2024-03-12T20:48:00+08:00<br>Author: Army Inform<br>Description: Про це повідомив 12 березня Генеральний штаб ЗСУ.    Внаслідок російських терористичних...<br>Images: <a href="https://armyinform.com.ua/wp-content/uploads/2024/03/kryvyj-rig-e1710268433199.jpg">000000.jpg</a><br>Categories: Новини<br>Tags: ворожі обстріли, ГШ ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="621" src="../Images/2024-03-12T20-48-00-08-00/000000.jpg" srcset="../Images/2024-03-12T20-48-00-08-00/000000.jpg" width="1080"> </img></figure><!-- .post-thumbnail -->
<p><strong> За минулу добу противник завдав 9 ракетних та 73 авіаційних удари, здійснив 72 обстріли з реактивних систем залпового вогню по позиціях наших військ та населених пунктах.  </strong></p>
<p>Про це <a href="https://www.facebook.com/GeneralStaff.ua/posts/pfbid02t9U4FvTgrMHiP461Qk2zpdZpXXz2wFMVFkVh2j5pqt3gTiL9iPbCD1WwPEECH6jtl" rel="nofollow" target="_blank">повідомив 12 березня</a> Генеральний штаб ЗСУ.</p>
<p>Внаслідок російських терористичних атак, на жаль, є загиблі та поранені серед цивільного населення. Руйнувань та пошкоджень зазнали багатоповерхові та приватні будинки, а також інші об’єкти цивільної інфраструктури.</p>
<p>Противник завдав авіаційних ударів в районах населених пунктів Солдатське, Попівка, Лугівка Сумської області; Муравське, Бологівка, Одноробівка, Козача Лопань Харківської області.</p>
<p>Артилерійських та мінометних обстрілів ворога зазнали понад 25 населених пунктів, серед них Сеньківка, Хрінівка, Блешня Чернігівської області; Середина-Буда, Суходіл, Малушине, Павлівка, Краснопілля, Попівка Сумської області; Гур’їв Козачок, Гатище, Вовчанськ, Бочкове, Бударки, Амбарне Харківської області.</p>
<p>Завдав авіаційних ударів в районах населених пунктів Куп’янськ, Ківшарівка Харківської області. Під артилерійським та мінометним вогнем опинилися понад 10 населених пунктів, зокрема Дворічна, Синьківка, Петропавлівка, Іванівка, Берестове Харківської області.</p>
<p>Також противник завдав авіаційних ударів в районах Серебрянського лісництва Луганської області та районах населених пунктів Серебрянка, Пролетарське, Виїмка, Роздолівка Донецької області.</p>
<p>Від артилерійських та мінометних обстрілів постраждали близько 10 населених пунктів, серед них Невське Луганської області; Терни, Торське, Верхньокам’янське, Спірне, Роздолівка Донецької області.</p>
<p>Противник завдав авіаційних ударів в районах населених пунктів Богданівка, Дружба Донецької області. Також під артилерійським та мінометним вогнем опинилося близько 10 населених пунктів, зокрема Миколаївка, Васюківка, Богданівка, Часів Яр, Іванівське, Нью-Йорк Донецької області.</p>
<p>Противник завдав авіаційних ударів в районах населених пунктів Олександропіль, Новокалинове, Новобахмутівка та Уманське Донецької області. Артилерійських та мінометних обстрілів зазнали близько 15 населених пунктів, серед них Прогрес, Вовче, Желанне, Мирноград, Новогродівка, Уманське Донецької області.</p>
<p>Також противник завдав авіаційного удару в районі населеного пункту Урожайне Донецької області.</p>
<p>Під артилерійським та мінометним вогнем окупантів опинились близько 20 населених пунктів, серед них Красногорівка, Берестки, Костянтинівка,  Антонівка, Катеринівка, Золота Нива, Благодатне Донецької області.</p>
<p>Завдав авіаційного удару в районі населеного пункту Малинівка Запорізької області. Артилерійських та мінометних обстрілів зазнали близько 20  населених пунктів, серед них Малинівка, Гуляйполе, Мала Токмачка, Новоандріївка, Малі Щербаки, Приморське Запорізької  області.</p>
<p>Артилерійських та мінометних обстрілів зазнали понад 15 населених пунктів, серед них місто Херсон та Хрещенівка, Дудчани, Берислав, Станіслав Херсонської області.</p>
<p>Раніше <a href="https://armyinform.com.ua/2024/03/12/raketnyj-udar-rf-u-kryvomu-rozi-dvoye-zagyblyh-i-30-postrazhdalyh/">АрміяInform повідомляла</a> про двох загиблих і 30 постраждалих внаслідок ракетного удару рф по Кривому Рогу.</p>
</div><p>Source: <a href="https://armyinform.com.ua/2024/03/12/vorog-zavdav-bilshe-150-raketno-bombovyh-udariv/">https://armyinform.com.ua/2024/03/12/vorog-zavdav-bilshe-150-raketno-bombovyh-udariv/</a></p></body></html>