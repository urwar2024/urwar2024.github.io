<html><body><h1>Володимир Зеленський: Наступ ворога на Сході зупинено</h1><hr/>Published Time: 2024-03-12T15:12:00+08:00<br>Author: Army Inform<br>Description: Про це заявив Президент України Володимир Зеленський в інтерв’ю французьким медіа.   ...<br>Images: <a href="https://armyinform.com.ua/wp-content/uploads/2024/03/bez-imeni-10.jpg">000000.jpg</a><br>Categories: Важливо, Новини<br>Tags: Володимир Зеленський, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="593" src="../Images/2024-03-12T15-12-00-08-00/000000.jpg" srcset="../Images/2024-03-12T15-12-00-08-00/000000.jpg" width="1035"> </img></figure><!-- .post-thumbnail -->
<p><strong> Сили оборони України зупинили наступ російських військ на східному напрямку фронту. </strong></p>
<p>Про це <a href="https://www.youtube.com/watch?v=cqVrH9UdQ1E" rel="nofollow" target="_blank">заявив</a> Президент України Володимир Зеленський в інтерв’ю французьким медіа.</p>
<p>«Ситуація на фронті набагато краща, ніж останні три місяці. У нас були деякі складнощі через брак снарядів і щільності дронів рф. Ми непогано працювали по російській авіації, вирівняли ситуацію. Просування на Сході російських військ зараз зупинено», — сказав Володимир Зеленський.</p>
<p>Президент наголосив, що окупаційні війська зруйнували Авдіївку, але втратили багато особового складу, техніки, а також авіації.</p>
<p>«Зараз просування росії зупинено. На сьогодні командуванням і нашими військовими російське просування зупинено на Сході», — сказав Володимир Зеленський.</p>
<p>При цьому він наголосив, що через місяць ситуація може змінитися, якщо російські війська отримають допомогу в снарядах, а Україна не отримає такої ж підтримки від західних партнерів.</p>
<p>«У Чорному морі ми продовжуємо діяти потужно, ці дії продовжуються», — додав Глава держави, зазначивши, що не буде розголошувати деталей.</p>
<p>Як повідомляла АрміяInform, протягом минулої доби <a href="https://armyinform.com.ua/2024/03/12/na-fronti-vidbulos-ponad-70-boyezitknen-de-bulo-najgaryachishe/">відбулося</a> 72 бойові зіткнення. Найбільше ворог атакував на Новопавлівському та Авдіївському напрямках.</p>
</div><p>Source: <a href="https://armyinform.com.ua/2024/03/12/volodymyr-zelenskyj-nastup-voroga-na-shodi-zupyneno/">https://armyinform.com.ua/2024/03/12/volodymyr-zelenskyj-nastup-voroga-na-shodi-zupyneno/</a></p></body></html>