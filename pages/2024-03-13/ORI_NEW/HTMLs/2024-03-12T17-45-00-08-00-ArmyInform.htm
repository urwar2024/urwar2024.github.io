<html><body>
<div class='article'>
<div class='title'><h1>САУ Caesar, міномети та боєприпаси: Данія анонсувала новий пакет допомоги Україні</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Про це йдеться у повідомленні на сайті Міністерства оборони Данії.    Оборонне відомство...'/>
<meta property='published_time' content='2024-03-12T17:45:00+08:00'/>
<meta property='tags' content='Данія, допомога партнерів'/>
<meta property='images' content='https://armyinform.com.ua/wp-content/uploads/2024/03/2023_caesar-2023-artikel.jpg'/>
Author: Army Inform
<br>
Categories: Важливо, Новини
<br>
Description: Про це йдеться у повідомленні на сайті Міністерства оборони Данії.    Оборонне відомство...
<br>
Published Time: 2024-03-12T17:45:00+08:00
<br>
Tags: Данія, допомога партнерів
<br>
Images: <a href="https://armyinform.com.ua/wp-content/uploads/2024/03/2023_caesar-2023-artikel.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="694" src="../../ORI/ArmyInform/Images/2024-03-12T17-45-00-08-00/000000.jpg" srcset="../../ORI/ArmyInform/Images/2024-03-12T17-45-00-08-00/000000.jpg" width="1146"/> </figure><!-- .post-thumbnail -->
<p><strong> Данія анонсувала новий великий пакет військової допомоги, який забезпечить Україну артилерійськими самохідними установками, мінометами та боєприпасами. </strong></p>
<p>Про це йдеться у повідомленні на <a href="https://www.fmn.dk/da/nyheder/2024/markante-artilleridonationer-til-ukraine-i-ny-donationspakke/" rel="nofollow" target="_blank">сайті</a> Міністерства оборони Данії.</p>
<p>Оборонне відомство у четвер проінформувало про новий пакет допомоги Комітет у закордонних справах парламенту Данії.</p>
<p>Цей пакет допомоги є 16-м за рахунком і становить близько 2,3 млрд данських крон ($337 млн).</p>
<p>Пакет допомоги передбачає артилерійські самохідні установки CAESAR, самохідні 120-мм міномети та відповідні боєприпаси.</p>
<p>«Артилерійські та мінометні системи дуже потрібні Україні. Цим пакетом ми робимо значний внесок в українську боротьбу за свободу у вигляді додаткових артилерійських систем CAESAR та супутніх боєприпасів. Ця допомога надається у співпраці з нашими союзниками і є важливим сигналом того, що ми підтримуємо Україну», — сказав міністр оборони Троельс Лунд Поульсен.</p>
<p>Зазначається, що виділені гроші підуть на співфінансування для закупівлі самохідок CAESAR у співпраці з Францією та артилерійських снарядів калібру 155 мм у співпраці з Естонією та Чеською Республікою.</p>
<p>«Потрібна велика політична та економічна воля, щоб Європа виконала свої амбіції щодо підтримки України. Особливо це стосується артилерійських боєприпасів. Цим пакетом допомоги ми показуємо Україні та нашим європейським союзникам, що Данія має волю і здатність продовжувати підтримувати Україну стільки, скільки буде потрібно», — заявив міністр закордонних справ Данії Ларс Льокке Расмуссен.</p>
<p>Як повідомляла АрміяInform, уряд Великої Британії<a href="https://armyinform.com.ua/2024/02/24/brytaniya-ogolosyla-pro-vydilennya-paketa-artboyeprypasiv-dlya-ukrayiny-na-310-mln/"> оголосив</a> про виділення Україні 245 мільйонів фунтів стерлінгів (майже 310 мільйонів доларів США) на закупівлю артилерійських боєприпасів.</p>
<p> </p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/12/sau-caesar-minomety-ta-boyeprypasy-daniya-anonsuvala-novyj-paket-dopomogy-ukrayini/">https://armyinform.com.ua/2024/03/12/sau-caesar-minomety-ta-boyeprypasy-daniya-anonsuvala-novyj-paket-dopomogy-ukrayini/</a></p></div>
</div>
</body></html>