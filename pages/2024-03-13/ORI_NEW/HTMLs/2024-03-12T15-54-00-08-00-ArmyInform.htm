<html><body>
<div class='article'>
<div class='title'><h1>Укроборонпром створив Центр реінтеграції ветеранів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомив 12  березня АТ «Укроборонпром».    Завдання Центру — не лише...'/>
<meta property='published_time' content='2024-03-12T15:54:00+08:00'/>
<meta property='tags' content='ветерани, Укроборонпром'/>
<meta property='images'> content='https://armyinform.com.ua/wp-content/uploads/2024/03/ukroboronprom_veterany-e1710251545154.jpg'/>
Author: Army Inform
<br>
Categories: Новини
<br>
Description: Про це повідомив 12  березня АТ «Укроборонпром».    Завдання Центру — не лише...
<br>
Published Time: 2024-03-12T15:54:00+08:00
<br>
Tags: ветерани, Укроборонпром
<br>
Images: <a href="https://armyinform.com.ua/wp-content/uploads/2024/03/ukroboronprom_veterany-e1710251545154.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1094" sizes="(max-width: 1920px) 100vw, 1920px" src="../../ORI/ArmyInform/Images/2024-03-12T15-54-00-08-00/000000.jpg" srcset="../../ORI/ArmyInform/Images/2024-03-12T15-54-00-08-00/000000.jpg" width="1920"/> </figure><!-- .post-thumbnail -->
<p><strong> У компанії сподіваються, що Центр стане одним зі шляхів зміцнення оборонно-промислового комплексу та допоможе вирішувати актуальні для ветеранської спільноти питання.  </strong></p>
<p>Про це <a href="https://www.facebook.com/ukroboronprom/posts/pfbid02yccWVEa6zs2UwHi8xcpu4Qz7XDpoXLDiuJ4XedW9gpVTTUiNtxkNratzgY3hMrNyl" rel="nofollow" target="_blank">повідомив 12  березня</a> АТ «Укроборонпром».</p>
<p>Завдання Центру — не лише працевлаштування ветеранів і ветеранок й залучення на підприємства військових з бойовим досвідом, а системна робота, спрямована на всебічну підтримку та адаптацію таких людей до цивільного життя.</p>
<p>«Бойовий досвід ветеранів та ветеранок обов’язково стане в пригоді під час розробок, виробництва або ремонту продукції. Впевнений, що люди, які пройшли війну, посилять команду української оборонки», — заявив генеральний директор АТ «Укроборонпром» Герман Сметанін.</p>
<p>Також йдеться про підготовку підприємств до повернення на роботу ветеранів, організацію навчання для керівників і робітників, перенавчання та підвищення кваліфікації для ветеранів (за потреби), залучення до досліджень і тестування продукції з урахуванням бойового досвіду тощо.</p>
<p>Передбачено програми з психологічного та фізичного відновлення та поява патронатного напряму.</p>
<p>Він буде взаємодіяти з мобілізованими працівниками та їхніми родинами, надавати їм інформаційно-консультаційну, юридичну, психологічну та іншу підтримку завдяки власним ресурсам і партнерству з державними установами та громадськими організаціями.</p>
<p>Особливу увагу приділятимуть інклюзивності робочих місць, поліпшенню взаєморозуміння та створенню належної корпоративної культури. Для цього Центр працюватиме з колективами, куди приходять колишні військові.</p>
<p>На сьогодні в кампанії працює понад 500 ветеранів російсько-української війни, а понад 1600 зброярів захищають Україну у складі Сил оборони.</p>
<p>Як раніше <a href="https://armyinform.com.ua/2024/02/23/ukrayina-vyroblyatyme-strileczku-zbroyu-za-standartamy-nato/">повідомляла АрміяInform</a>,  Укроборонпром планує виробляти стрілецьку зброю за стандартами НАТО.</p>
<p> </p>
<p> </p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/12/ukroboronprom-stvoryv-czentr-reintegracziyi-veteraniv/">https://armyinform.com.ua/2024/03/12/ukroboronprom-stvoryv-czentr-reintegracziyi-veteraniv/</a></p></div>
</div>
</body></html>