<html><body><h1>Держспецзв’язку заблокує російське мовлення на прикордонних територіях</h1><hr/>Published Time: 2024-03-07T17-36-99<br>Author: Army Inform<br>Description: Про це повідомила пресслужба Держспецзв’язку.    Така система діятиме у Волинській,...<br>Images: <a href="https://armyinform.com.ua/wp-content/uploads/2024/03/a6a2ba265e_1_895x595.jpg.pagespeed.ce_.w4yddfddql.jpg">000000.jpg</a><br>Categories: Новини<br>Tags: Держспецзв’язку, російське мовлення<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="595" src="../Images/2024-03-07T17-36-99/000000.jpg" srcset="../Images/2024-03-07T17-36-99/000000.jpg" width="895"> </img></figure><!-- .post-thumbnail -->
<p><strong> Кабінет Міністрів України виділив Державній службі спеціального зв’язку та захисту інформації України 152 млн грн з резервного фонду держбюджету на побудову системи блокування трансляції програм ворожих теле- та радіоканалів на прикордонних територіях.  </strong></p>
<p>Про це <a href="https://cip.gov.ua/ua/news/derzhspeczv-yazku-pobuduye-sistemu-blokuvannya-vorozhogo-movlennya-na-prikordonnikh-teritoriyakh" rel="noopener" target="_blank">повідомила</a> пресслужба Держспецзв’язку.</p>
<p>Така система діятиме у Волинській, Рівненській, Житомирській, Київській, Чернігівській, Сумській, Харківській, Вінницькій та Одеській областях.</p>
<p>«Реалізація проєкту дасть можливість витіснити «руській мір» з інформаційного простору України. Вплив російської пропаганди на українське населення буде зменшено, а рівень інформаційної безпеки України — зросте», — наголосили у відомстві.</p>
<p>Нагадаємо, що прийняття цього <a href="https://www.kmu.gov.ua/npas/pro-vydilennia-koshtiv-z-rezervnoho-fondu-derzhavnoho-biudzhetu-i050324-193" rel="nofollow" target="_blank">розпорядження</a> допоможе виконати рішення РНБО від 18 березня 2022 року «Про нейтралізацію загроз інформаційній безпеці держави», яке передбачає забезпечення сталого функціонування об’єктів цифрового ефірного мовлення та безперебійної трансляції телевізійних каналів у мультиплексах МХ-1, -2, -3, -5.</p>
<p>Як повідомляла <a href="https://armyinform.com.ua/2024/03/06/ukrayina-znajde-vidpovidi-na-usi-vyklyky-a-rosiyi-ne-vdastsya-rozkoloty-nas-zseredyny-u-rnbo-zrobyly-zayavu/">АрміяInform</a>, у РНБО зробили заяву щодо того, що Україна знайде відповіді на всі виклики, а росії не вдасться розколоти нас зсередини.</p>
</div><p>Source: <a href="https://armyinform.com.ua/2024/03/07/derzhspeczzvyazku-zablokuye-rosijske-movlennya-na-prykordonnyh-terytoriyah/">https://armyinform.com.ua/2024/03/07/derzhspeczzvyazku-zablokuye-rosijske-movlennya-na-prykordonnyh-terytoriyah/</a></p></body></html>