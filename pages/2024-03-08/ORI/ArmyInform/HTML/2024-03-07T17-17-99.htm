<html><body><h1>Литва передасть Україні частину закуплених військових вантажівок для розмінування</h1><hr/>Published Time: 2024-03-07T17-17-99<br>Author: Army Inform<br>Description: Про це йдеться на сайті литовського оборонного відомства.    «Закуплені вантажівки...<br>Images: <a href="https://armyinform.com.ua/wp-content/uploads/2024/03/polish_20221022_083921993.png">000000.png</a><br>Categories: Новини<br>Tags: війна, Коаліція розмінування, Литва, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1165" sizes="(max-width: 1770px) 100vw, 1770px" src="../Images/2024-03-07T17-17-99/000000.png" srcset="../Images/2024-03-07T17-17-99/000000.png" width="1770"> <figcaption class="wp-caption-text">
		Вантажівки Renault Trucks D220 для ЗСУ від ЄС. Фото: Служби інструментів зовнішньої політики ЄС.</figcaption>
</img></figure><!-- .post-thumbnail -->
<p><strong> Міністерство національної оборони Литви закуповує вантажні автомобілі Renault D у французького виробника. Частина з них дістанеться Україні у межах Коаліції з розмінування. </strong></p>
<p>Про це <a href="https://kam.lt/kariuomenes-reikmems-nauji-krovininiai-sunkvezimiai-renault-d/" rel="nofollow" target="_blank">йдеться</a> на сайті литовського оборонного відомства.</p>
<p>«Закуплені вантажівки призначатимуться для виконання завдань постачання та навчання Збройних сил Литви. Частина цих закуплених автомобілів поїде в Україну як один із установчих заходів Коаліції з розмінування, очолюваної Литвою», — йдеться у повідомленні.</p>
<p>У Міноборони Литви розповіли, що Renault D — це повнопривідні вантажівки з підвищеною прохідністю 5 тонн вантажопідйомності, призначені для перевезення різних вантажів і техніки. Контракт на закупівлю вантажівок коштує близько 16 мільйонів доларів.</p>
<p>Як повідомляла АрміяInform, до Коаліції з розмінування України <a href="https://armyinform.com.ua/2024/02/17/do-koalicziyi-z-rozminuvannya-ukrayiny-uvijshly-15-krayin-partneriv/">увійшли</a> 15 країн-партнерів. Очолювана Литвою коаліція допомагатиме Україні як у бойовому, так і в гуманітарному розмінуванні.</p>
</div><p>Source: <a href="https://armyinform.com.ua/2024/03/07/lytva-peredast-ukrayini-chastynu-zakuplenyh-vijskovyh-vantazhivok-dlya-rozminuvannya/">https://armyinform.com.ua/2024/03/07/lytva-peredast-ukrayini-chastynu-zakuplenyh-vijskovyh-vantazhivok-dlya-rozminuvannya/</a></p></body></html>