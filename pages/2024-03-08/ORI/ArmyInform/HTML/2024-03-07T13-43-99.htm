<html><body><h1>Прем’єр провів нараду: Наша ціль — доступ до всіх заморожених російських активів</h1><hr/>Published Time: 2024-03-07T13-43-99<br>Author: Army Inform<br>Description: Про це він повідомив у своєму Telegram.    «У країнах-партнерах заморожено близько 300...<br>Images: <a href="https://armyinform.com.ua/wp-content/uploads/2024/03/photo_5424927321783129283_y.jpg">000000.jpg</a><br>Categories: Новини<br>Tags: війна, Денис Шмигаль, заморожені активи<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="824" src="../Images/2024-03-07T13-43-99/000000.jpg" srcset="../Images/2024-03-07T13-43-99/000000.jpg" width="1280"> </img></figure><!-- .post-thumbnail -->
<p><strong> Прем'єр-міністр України Денис Шмигаль провів важливу нараду щодо конфіскації російських заморожених активів за участі Мін’юсту, Міністерства закордонних справ, Міністерства фінансів, Мінекономіки та Нацбанку. </strong></p>
<p>Про це він <a href="https://t.me/Denys_Smyhal/7122" rel="nofollow" target="_blank">повідомив</a> у своєму Telegram.</p>
<p>«У країнах-партнерах заморожено близько 300 млрд євро російських суверенних активів. Наша ціль та позиція однозначна — доступ до всіх цих активів.</p>
<p>Посилюємо нашу юридичну позицію та готуємо необхідні правові механізми. Маємо чіткий план дій та перші результати», — наголосив Денис Шмигаль.</p>
<p>Під час наради також обговорили наші плани щодо роботи з G7, ЄС та Бельгією.</p>
<p>«Разом зі Світовим банком ми порахували, що відновлення України буде коштувати щонайменше 486 млрд доларів і активи країни-агресора мають стати основним джерелом відновлення», — додав український прем’єр.</p>
<p>Як повідомляла АрміяInform, у ЄС <a href="https://armyinform.com.ua/2024/03/05/u-yes-obgovoryuyut-mozhlyvist-vykorystannya-zamorozhenyh-aktyviv-rf-na-koryst-vijskovogo-potenczialu-ukrayiny/">обговорюють</a> можливість використання заморожених активів рф на користь України.</p>
</div><p>Source: <a href="https://armyinform.com.ua/2024/03/07/premyer-proviv-naradu-nasha-czil-dostup-do-vsih-zamorozhenyh-rosijskyh-aktyviv/">https://armyinform.com.ua/2024/03/07/premyer-proviv-naradu-nasha-czil-dostup-do-vsih-zamorozhenyh-rosijskyh-aktyviv/</a></p></body></html>