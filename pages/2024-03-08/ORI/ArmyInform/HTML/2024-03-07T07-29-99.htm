<html><body><h1>Генштаб: ворог найбільше атакував на Авдіївському напрямку</h1><hr/>Published Time: 2024-03-07T07-29-99<br>Author: Army Inform<br>Description: В зоні відповідальності оперативно-стратегічного угруповання військ «Хортиця» на...<br>Images: <a href="https://armyinform.com.ua/wp-content/uploads/2024/03/429548563_751317097181371_4002212874211463726_n.jpg">000000.jpg</a><br>Categories: Новини<br>Tags: Генштаб ЗС України, ранкове зведення<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="864" src="../Images/2024-03-07T07-29-99/000000.jpg" srcset="../Images/2024-03-07T07-29-99/000000.jpg" width="1080"> </img></figure><!-- .post-thumbnail -->
<p><strong> Протягом минулої доби відбулося 92 бойових зіткнення, ворог завдав 6 ракетних та 90 авіаційних ударів, здійснив 115 обстрілів з реактивних систем залпового вогню по позиціях наших військ та населених пунктах. </strong></p>
<p>В зоні відповідальності оперативно-стратегічного угруповання військ «Хортиця» на Куп’янському напрямку силами оборони відбито 4 атаки противника в районах населених пунктів Синьківка і Табаївка Харківської області.</p>
<p>Про це <a href="https://www.facebook.com/GeneralStaff.ua/posts/pfbid09fMg2UA8mDroombFvZyDaUvWKvYzZy5HHvt2nNRBLYFiYuoaRmGnNhtWqEYjJy5Ql" rel="nofollow" target="_blank">повідомив вранці 7 березня</a> Генштаб ЗСУ.</p>
<p>На Лиманському напрямку нашими воїни відбили 11 атак противника в районах населених пунктів Білогорівка Луганської області та Терни, Спірне Донецької області.</p>
<p>На Бахмутському напрямку, силами оборони відбито 11 атак противника в районах населених пунктів Іванівське, Кліщіївка, Андріївка Донецької області.</p>
<p>В зоні відповідальності ОСУВ «Таврія» на Авдіївському напрямку, нашими захисники відбили 21 атаку ворога в районах населених пунктів Бердичі, Тоненьке, Первомайське, Невельське Донецької області.</p>
<p>На Новопавлівському напрямку сили оборони продовжують стримувати ворога в районах населених пунктів Красногорівка, Георгіївка, Побєда, Новомихайлівка Донецької області, де ворог 20 разів намагався прорвати оборону наших військ.</p>
<p>На Оріхівському напрямку ворог здійснив 16 атак в районах західніше вербового та Роботиного Запорізької області.</p>
<p>В зоні відповідальності ОСУВ «Одеса» на Херсонському напрямку Сили оборони надалі продовжують утримання позицій. Попри значні втрати, ворог не полишає спроб вибити наші підрозділи із займаних позицій. Також, протягом минулої доби противник здійснив 1 безрезультатну атаку на позиції наших захисників.</p>
<p>Протягом минулої доби авіація сил оборони завдала ударів по 7 районах зосередження особового складу противника.</p>
<p>Підрозділами ракетних військ завдано ураження по 1 району зосередження особового складу, 1 складу боєприпасів, та 4 артилерійських засобах противника.</p>
<p>В минулу добу ворог <a href="https://armyinform.com.ua/2024/03/06/genshtab-zsu-vorog-najbilshe-atakuye-na-novopavlivskomu-napryamku/">найбільше атакував</a> на Новопавлівському напрямку.</p>
</div><p>Source: <a href="https://armyinform.com.ua/2024/03/07/genshtab-vorog-najbilshe-atakuvav-na-avdiyivskomu-napryamku/">https://armyinform.com.ua/2024/03/07/genshtab-vorog-najbilshe-atakuvav-na-avdiyivskomu-napryamku/</a></p></body></html>