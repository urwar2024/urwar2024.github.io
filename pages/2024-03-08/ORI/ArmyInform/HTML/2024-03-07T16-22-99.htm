<html><body><h1>Швеція офіційно стала ще одним членом НАТО</h1><hr/>Published Time: 2024-03-07T16-22-99<br>Author: Army Inform<br>Description: Відповідний протокол оприлюднено на сайті Державного департаменту США.    Раніше в Білому...<br>Images: <a href="https://armyinform.com.ua/wp-content/uploads/2024/03/dyzajn-6-7.jpg">000000.jpg</a><br>Categories: Новини<br>Tags: Королівство Швеція, НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="500" src="../Images/2024-03-07T16-22-99/000000.jpg" srcset="../Images/2024-03-07T16-22-99/000000.jpg" width="750"> </img></figure><!-- .post-thumbnail -->
<p><strong> Швеція офіційно приєдналася до НАТО й стала 32-ю країною-членом Альянсу. </strong></p>
<p>Відповідний протокол <a href="https://www.state.gov/nato-sweden-entry-into-force-march-7-2024" rel="nofollow" target="_blank">оприлюднено</a> на сайті Державного департаменту США.</p>
<p>Раніше в Білому домі <a href="https://www.whitehouse.gov/briefing-room/statements-releases/2024/03/07/the-white-house-announces-guest-list-for-the-first-ladys-box-for-the-2024-state-of-the-union-address/#:~:text=Prime%20Minister%20Ulf,World%20War%20II" rel="nofollow" target="_blank">заявили</a>, що Швеція офіційно стане 32-м членом Північноатлантичного альянсу.</p>
<p>«Швеція офіційно приєднається до Альянсу НАТО 7 березня 2024 року, ставши 32-м союзником. Швеція є сильною демократією з високобоєздатною армією, яка поділяє наші цінності та бачення світу», — йдеться в повідомленні.</p>
<p>Зазначається, що приєднання Швеції до Альянсу зробить США та союзників ще захищенішими.</p>
<p>«НАТО — найпотужніший оборонний альянс в історії світу, і сьогодні він так само важливий для забезпечення безпеки наших громадян, як і 75 років тому, коли наш Альянс був заснований на уламках Другої світової війни», — наголосили в Білому домі.</p>
<p>У Міністерстві оборони України <a href="https://twitter.com/DefenceU/status/1765742118125891860" rel="nofollow" target="_blank">привітали</a> шведських партнерів із цим історичним днем.</p>
</div><p>Source: <a href="https://armyinform.com.ua/2024/03/07/shvecziya-oficzijno-stala-shhe-odnym-chlenom-nato/">https://armyinform.com.ua/2024/03/07/shvecziya-oficzijno-stala-shhe-odnym-chlenom-nato/</a></p></body></html>