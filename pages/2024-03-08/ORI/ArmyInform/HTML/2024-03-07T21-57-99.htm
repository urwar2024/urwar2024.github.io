<html><body><h1>Британія профінансує понад 10 тисяч дронів для України</h1><hr/>Published Time: 2024-03-07T21-57-99<br>Author: Army Inform<br>Description: Про це заявив міністр оборони Грант Шаппс під час візиту до Києва, його цитує...<br>Images: <a href="https://armyinform.com.ua/wp-content/uploads/2024/03/00acbb2-286706.jpg">000000.jpg</a><br>Categories: Важливо, Новини<br>Tags: stoprussia, БПЛА, Британія, допомога партнерів, Світ підтримує Україну<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="387" src="../Images/2024-03-07T21-57-99/000000.jpg" srcset="../Images/2024-03-07T21-57-99/000000.jpg" width="690"> </img></figure><!-- .post-thumbnail -->
<p><strong> Велика Британія виділить 325 мільйонів фунтів стерлінгів на закупку 10 000 найсучасніших безпілотників для України. </strong></p>
<p>Про це заявив міністр оборони Грант Шаппс під час візиту до Києва, його цитує <a href="https://www.gov.uk/government/news/uk-to-supply-more-than-10000-drones-to-ukraine" rel="nofollow" target="_blank">пресслужба</a> британського уряду</p>
<p>«Інвестиції, які передадуть понад 10 000 безпілотників для Збройних Сил України, дозволять використовувати провідну світову оборонну промисловість Великої Британії, щоб забезпечити Україну передовими можливостями нових безпілотників протягом 2024 року», —  заявив Грант Шаппс.</p>
<p>Він також закликав міжнародних партнерів наслідувати приклад Великої Британії в цьому питанні.</p>
<p>«Я нарощую наше зобов’язання озброїти Україну передовими новими безпілотниками, які надходять із провідної світової оборонної промисловості Великої Британії — прямо з заводу на лінію фронту. Я закликаю міжнародних партнерів приєднатися до Великої Британії в цих зусиллях», — заявив британський міністр.</p>
<p>Британія забезпечить постачання понад 10 000 дронів, більшість з яких – FPV- дрони, 1000 ударних безпілотників, які були розроблені у Британії, а також розвідувальні та морські безпілотники.</p>
<p>Грант Шаппс додав, що ЗСУ використовують це озброєння «з безпрецедентним ефектом, щоб знищити майже 30% російського Чорноморського флоту».</p>
<p>Як повідомляла <a href="https://armyinform.com.ua/2024/03/07/prezydent-ta-ministr-oborony-brytaniyi-u-kyyevi-obgovoryly-posylennya-ppo-ta-spilne-vyrobnycztvo-zbroyi/">АрміяInform</a>, Президент та міністр оборони Британії у Києві обговорили посилення ППО та спільне виробництво зброї.</p>
<p>Також Рустем Умєров на зустрічі з Грантом Шаппсом<a href="https://armyinform.com.ua/2024/03/07/rustem-umyerov-na-zustrichi-z-grantom-shappsom-rozpoviv-pro-potreby-zsu-ta-sytuacziyu-na-fronti/"> розповів</a> про потреби ЗСУ та ситуацію на фронті.</p>
</div><p>Source: <a href="https://armyinform.com.ua/2024/03/07/brytaniya-profinansuye-ponad-10-tysyach-droniv-dlya-ukrayiny/">https://armyinform.com.ua/2024/03/07/brytaniya-profinansuye-ponad-10-tysyach-droniv-dlya-ukrayiny/</a></p></body></html>