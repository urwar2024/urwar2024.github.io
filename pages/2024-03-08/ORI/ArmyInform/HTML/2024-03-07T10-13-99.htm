<html><body><h1>В Одесі затримали зрадницю, яка готувала новий ракетний удар по місту</h1><hr/>Published Time: 2024-03-07T10-13-99<br>Author: Army Inform<br>Description: Про це повідомила 7 березня СБУ.    Насамперед агресора цікавили можливі координати...<br>Images: <a href="https://armyinform.com.ua/wp-content/uploads/2024/03/odesa_zradnyczya.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/odesa_zradnyczya2.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/odesa_zradnyczya3.jpg">000002.jpg</a><br>Categories: Новини<br>Tags: державна зрада, Одеса, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-07T10-13-99/000000.jpg" srcset="../Images/2024-03-07T10-13-99/000000.jpg" width="1280"> </img></figure><!-- .post-thumbnail -->
<p><strong> Щоб «обійти» українську ППО під час удару, окупанти доручили своїй поплічниці виявити локації протиповітряних комплексів на території обласного центру. </strong></p>
<p>Про це <a href="https://t.me/SBUkr/11361" rel="nofollow" target="_blank">повідомила 7 березня</a> СБУ.</p>
<p>Насамперед агресора цікавили можливі координати зенітно-ракетних установок на прибережній території міста.</p>
<p>Також загарбники намагались дізнатися про наявність у місцевих портах військових суден, які оснащені засобами протиповітряної оборони.</p>
<p>Отримані відомості окупанти планували «врахувати» під час підготовки нових атак на місто, в тому числі із застосуванням крилатих ракет та дронів-камікадзе типу Shahed.</p>
<p>Служба безпеки своєчасно викрила ворожі плани і запобігла їхній реалізації.</p>
<p>Перед затриманням російської агентки всі її злочинні дії були поетапно задокументовані з «перших кроків» розвідувальної активності.</p>
<p>Це дозволило завчасно поінформувати Командування Сил оборони про нову загрозу повітряних ударів та підготуватися до захисту.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="548706,548707" data-itemtag="dl" data-link="file" data-max-width="100%" data-ratio="0.5796875" data-size="large" data-width="742"><div class="gallery galleryid-548700 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/odesa_zradnyczya2.jpg" href="https://armyinform.com.ua/wp-content/uploads/2024/03/odesa_zradnyczya2.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-07T10-13-99/000001.jpg" srcset="../Images/2024-03-07T10-13-99/000001.jpg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/odesa_zradnyczya3.jpg" href="https://armyinform.com.ua/wp-content/uploads/2024/03/odesa_zradnyczya3.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-07T10-13-99/000002.jpg" srcset="../Images/2024-03-07T10-13-99/000002.jpg" width="150"/></a>
</dt></dl>
</div>
</div>
<p>Під час документування розвідувально-підривної діяльності ворожої агентки було встановлено особу її російського куратора. Ним виявився очільник розвідгрупи угруповання російських військ, яке дислокується в тимчасово окупованому Севастополі.</p>
<p>Встановлено, що агресор дистанційно залучив одеситку до співпраці у січні цього року як ідеологічну прихильницю рашизму.</p>
<p>Наразі слідчі Служби безпеки повідомили затриманій про підозру за ч. 2 ст. 111 Кримінального кодексу України (державна зрада, вчинена в умовах воєнного стану).</p>
<p>Зловмисниця перебуває під вартою. Їй загрожує довічне ув’язнення.</p>
<p>Вчора внаслідок ракетного удару в Одесі <a href="https://armyinform.com.ua/2024/03/06/raketnyj-udar-po-odesi-pyatero-lyudej-zagynulo-ye-poraneni/">загинуло п’ятеро людей</a>.</p>
</div><p>Source: <a href="https://armyinform.com.ua/2024/03/07/v-odesi-zatrymaly-zradnyczyu-yaka-gotuvaly-novyj-raketnyj-udar-po-mistu/">https://armyinform.com.ua/2024/03/07/v-odesi-zatrymaly-zradnyczyu-yaka-gotuvaly-novyj-raketnyj-udar-po-mistu/</a></p></body></html>