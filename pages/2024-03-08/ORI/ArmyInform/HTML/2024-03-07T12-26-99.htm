<html><body><h1>Для ветеранів стартувала навчальна реінтеграційна програма «Кіберзахисники»</h1><hr/>Published Time: 2024-03-07T12-26-99<br>Author: Army Inform<br>Description: Про це повідомляє Мінветеранів, передає АрміяInform.    Урочисте відкриття навчальної...<br>Images: <a href="https://armyinform.com.ua/wp-content/uploads/2024/03/431059225_796405049186886_2182575463342815905_n.jpg">000000.jpg</a><br>Categories: Новини<br>Tags: кіберзахист, Мінветеранів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-03-07T12-26-99/000000.jpg" srcset="../Images/2024-03-07T12-26-99/000000.jpg" width="1600"> </img></figure><!-- .post-thumbnail -->
<p><strong> За підтримки Міністерства у справах ветеранів України стартував проєкт «Кіберзахисники», який має на меті надати комплексну підтримку ветеранам і ветеранкам на шляху нових кар'єрних можливостей у сфері кібербезпеки.  </strong></p>
<p>Про це <a href="https://mva.gov.ua/ua/news/za-pidtrimki-minveteraniv-v-ukrayini-startuvala-navchalna-reintegracijna-programa-dlya-veteraniv-kiberzahisniki" rel="nofollow" target="_blank">повідомляє</a> Мінветеранів, передає АрміяInform.</p>
<p>Урочисте відкриття навчальної програми відбулося в Національному університеті «Києво-Могилянська академія» за участю представників Міністерства у справах ветеранів України, Національного координаційного центру кібербезпеки при Раді національної безпеки і оборони України та Фонду цивільних досліджень і розвитку США (CRDF Global).</p>
<p>Програма «Кіберзахисники» розрахована на 4 місяці, вона включає регулярні заняття для практичного закріплення теоретичного матеріалу, інтенсивне вивчення англійської мови, професійні консультації щодо кар’єрного зростання та психосоціальну підтримку. Учасники здобудуть практичні навички, які допоможуть зберегти відданість захисту країни в кіберпросторі, сприяючи зміцненню систем захисту цифрової інфраструктури в Україні.</p>
<p><em>«</em>Мінветеранів зацікавлені у розвитку ініціатив наших партнерів, спрямованих на навчання та перекваліфікацію ветеранів війни в сфері IT. Ми переконані, що проходження реінтеграційної програми «Кіберзахисники» послужить надійним стартом для подальшого працевлаштування ветеранів та ветеранок, зокрема, на посади державних службовців, які виконують функції із забезпечення кібербезпеки, кіберзахисту та безпеки інформаційних технологій<em>»</em>, — зазначила заступник директора Департаменту — начальник відділу розвитку інформаційних систем Департаменту цифрового розвитку та трансформації Мінветеранів Надія Адаменко.</p>
<p>Раніше АрміяInform <a href="https://armyinform.com.ua/2024/03/07/francziya-anonsuvala-rozshyrennya-pidgotovky-ukrayinskyh-vijskovyh/">повідомляла</a>, що Франція анонсувала розширення підготовки українських військових.</p>
</div><p>Source: <a href="https://armyinform.com.ua/2024/03/07/dlya-veteraniv-startuvala-navchalna-reintegraczijna-programa-kiberzahysnyky/">https://armyinform.com.ua/2024/03/07/dlya-veteraniv-startuvala-navchalna-reintegraczijna-programa-kiberzahysnyky/</a></p></body></html>