<html><body><h1>Глава МЗС Литви на зустрічі з президенткою Єврокомісії наголосив на необхідності оборонної підтримки України</h1><hr/>Published Time: 2024-03-07T13-27-99<br>Author: Army Inform<br>Description: Про це йдеться на сайті Міністерства закордонних справ Литви.    Політики обговорили...<br>Images: <a href="https://armyinform.com.ua/wp-content/uploads/2024/03/giaihg9xqaadyvt-e1709810779647.jpg">000000.jpg</a><br>Categories: Новини<br>Tags: Глава МЗС Литви, міжнародна підтримка України, Урсула фон дер Ляєн<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1204" sizes="(max-width: 1600px) 100vw, 1600px" src="../Images/2024-03-07T13-27-99/000000.jpg" srcset="../Images/2024-03-07T13-27-99/000000.jpg" width="1600"> </img></figure><!-- .post-thumbnail -->
<p><strong> Міністр закордонних справ Литви Габріелюс Ландсбергіс у Бухаресті зустрівся з президенткою Європейської комісії Урсулою фон дер Ляєн. </strong></p>
<p>Про це <a href="https://urm.lt/default/en/news/landsbergis-tells-ursula-von-der-leyen-russias-aggression-against-ukraine-challenges-the-international-order" rel="nofollow" target="_blank">йдеться</a> на сайті Міністерства закордонних справ Литви.</p>
<p>Політики обговорили підтримку України і безпекову ситуацію на східному фланзі, оборонну співпрацю та боротьбу з дезінформацією.</p>
<p>«Нерішуча відповідь тільки підбадьорює росію. кремль продовжуватиме експортувати нестабільність і спричиняти нові конфлікти, якщо його не зупинити. Цю війну треба виграти і виграти рішуче. Це не тільки європейська війна. Це кидає виклик міжнародному порядку, який, хоч і є недосконалим, але прагне забезпечити, щоб наші кордони та суверенітет були визначені законом, а не військовою силою», — сказав глава литовської дипломатії.</p>
<p>Габріелюс Ландсбергіс також наголосив на необхідності забезпечення довгострокової оборонної підтримки України.</p>
<p>Як повідомляла <a href="https://armyinform.com.ua/2024/03/06/ministry-zakordonnyh-sprav-lytvy-ta-rumuniyi-obgovoryty-sytuacziyu-v-ukrayini/">АрміяInform,</a> міністри закордонних справ Литви та Румунії обговорили ситуацію в Україні.</p>
</div><p>Source: <a href="https://armyinform.com.ua/2024/03/07/glava-mzs-lytvy-na-zustrichi-z-prezydentom-yevrokomisiyi-nagolosyv-na-neobhidnosti-oboronnoyi-pidtrymky-ukrayiny/">https://armyinform.com.ua/2024/03/07/glava-mzs-lytvy-na-zustrichi-z-prezydentom-yevrokomisiyi-nagolosyv-na-neobhidnosti-oboronnoyi-pidtrymky-ukrayiny/</a></p></body></html>