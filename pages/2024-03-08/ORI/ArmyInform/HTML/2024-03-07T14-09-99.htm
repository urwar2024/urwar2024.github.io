<html><body><h1>російська ракета втратила «бойову спроможність» на підльоті до узбережжя Одещини — Наталія Гуменюк</h1><hr/>Published Time: 2024-03-07T14-09-99<br>Author: Army Inform<br>Description: Про це повідомила речниця Сил оборони півдня України полковник Наталія Гуменюк...<br>Images: <a href="https://armyinform.com.ua/wp-content/uploads/2024/03/1695885858-3714.webp">000000.webp</a><br>Categories: Актуальна тема, Новини<br>Tags: stoprussia, вторгнення рф, Наталія Гуменюк, Одещина, Х-31П<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="660" src="../Images/2024-03-07T14-09-99/000000.png" srcset="../Images/2024-03-07T14-09-99/000000.png" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Сьогодні зранку ворог атакував Одещину з літаків тактичної авіації з Чорного моря, спрямувавши ракету Х-31П. Ракета втратила бойову спроможність на підльоті до узбережжя.  </strong></p>
<p>Про це повідомила речниця Сил оборони півдня України полковник Наталія Гуменюк в ефірі телемарафону «Єдині новини».</p>
<p>«Вже не вперше ворог використовує протирадіолокаційну ракету Х-31П по Одещині, випробовуючи та розвідуючи системи української протиповітряної оборони. І не вперше ракети втрачають бойову спроможність саме над акваторією Чорного моря: це відбувається і внаслідок певного впливу з нашого боку, і внаслідок того, що не всі ракети у ворога повноцінно працюють», — заявила речниця Сил оборони півдня України.</p>
<p>Зараз, за її словами, можна констатувати, що в проміжках між атаками ворог все частіше розвідкою боєм перевіряє готовність українських систем ППО.</p>
<p>«Ймовірно, в такий спосіб війська росії компенсують відсутність розвідданих від А-50», — наголосила полковник Наталія Гуменюк.</p>
<p>Як повідомляла <a href="https://armyinform.com.ua/2024/03/04/cze-yak-rozvidka-boyem-nataliya-gumenyuk-rozpovila-navishho-rf-vykorystovuye-rakety-h-31p/">АрміяInform</a>, росармія почала частіше використовувати протирадіолокаційні ракети Х-31П для виявлення українських систем протиповітряної оборони.</p>
</div><p>Source: <a href="https://armyinform.com.ua/2024/03/07/rosijska-raketa-vtratyla-bojovu-spromozhnist-na-pidloti-do-uzberezhzhya-odeshhyny-nataliya-gumenyuk/">https://armyinform.com.ua/2024/03/07/rosijska-raketa-vtratyla-bojovu-spromozhnist-na-pidloti-do-uzberezhzhya-odeshhyny-nataliya-gumenyuk/</a></p></body></html>