<html><body><h1>Рустем Умєров та Дмитро Кулеба взяли участь у Паризькій конференції з підтримки України</h1><hr/>Published Time: 2024-03-07T20-40-99<br>Author: Army Inform<br>Description: Про це повідомляє Міністерство оборони в телеграмі.  На зустрічі сторони обговорили шляхи...<br>Images: <a href="https://armyinform.com.ua/wp-content/uploads/2024/03/911bb2121749ab1fd5d672b0d27b277b36676784.jpeg">000000.jpeg</a><br>Categories: Новини<br>Tags: stoprussia, агресія рф, вторгнення рф, Дмитро Кулеба, міністерська сесія, Паризька конференція, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1067" sizes="(max-width: 1600px) 100vw, 1600px" src="../Images/2024-03-07T20-40-99/000000.jpeg" srcset="../Images/2024-03-07T20-40-99/000000.jpeg" width="1600"> </img></figure><!-- .post-thumbnail -->
<p><strong> Міністр оборони України Рустем Умєров разом із міністром закордонних справ Дмитром Кулебою взяли участь у міністерській сесії, яка завершувала Паризьку конференцію з підтримки України.  </strong></p>
<p>Про це <a href="https://t.me/ministry_of_defense_ua/9041" rel="nofollow" target="_blank">повідомляє</a> Міністерство оборони в телеграмі.</p>
<p class="">На зустрічі сторони обговорили шляхи посилення допомоги Україні в кількох важливих сферах:</p>
<ul>
<li>озброєння та виробництво зброї,</li>
<li>кіберзахист,</li>
<li>боєприпаси,</li>
<li>можливості завдавати глибоких ударів.</li>
</ul>
<p class="">«Ми вдячні за те, що наші партнери розуміють наші безпосередні пріоритети та довгострокові потреби. Усім зрозуміло, що наша спільна безпека залежить від припинення російської агресії», — наголосив Рустем Умєров.</p>
<p class="">Міністр оборони також поінформував колег про ситуацію на фронті: «Вказав на існуючі проблеми, наприклад забруднення мінами. Радий чути, що вкрай необхідні потужності з виробництва боєприпасів зростають. І наша єдність також».</p>
<p class="">Також Рустем Умєров привітав Швецію зі вступом до НАТО.</p>
<p>Як повідомляла <a href="https://armyinform.com.ua/2024/03/07/rustem-umyerov-na-zustrichi-z-grantom-shappsom-obgovoryly-potreby-zsu-ta-sytuacziyu-na-fronti/">АрміяInform</a>, Міністр оборони України Рустем Умєров на зустрічі з Грантом Шаппсом обговорили потреби ЗСУ та ситуацію на фронті.</p>
</div><p>Source: <a href="https://armyinform.com.ua/2024/03/07/rustem-umyerov-ta-dmytro-kuleba-vzyaly-uchast-u-paryzkij-konferencziyi-z-pidtrymky-ukrayiny/">https://armyinform.com.ua/2024/03/07/rustem-umyerov-ta-dmytro-kuleba-vzyaly-uchast-u-paryzkij-konferencziyi-z-pidtrymky-ukrayiny/</a></p></body></html>