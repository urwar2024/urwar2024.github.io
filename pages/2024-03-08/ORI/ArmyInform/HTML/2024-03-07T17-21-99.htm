<html><body><h1>План захоплення аеродрому «Антонов» з висадкою там тисячі росіян надав надійний інформатор — ГУР</h1><hr/>Published Time: 2024-03-07T17-21-99<br>Author: Army Inform<br>Description: Про це очільник воєнної розвідки розповів в інтерв’ю журналістам німецького Zeit.    Тоді...<br>Images: <a href="https://armyinform.com.ua/wp-content/uploads/2024/03/hostomel_after_the_battle_962467-scaled.jpg">000000.jpg</a><br>Categories: Новини<br>Tags: stoprussia, агресія рф, аеродром «Антонов», Кирило Буданов<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-07T17-21-99/000000.jpg" srcset="../Images/2024-03-07T17-21-99/000000.jpg" width="2048"> </img></figure><!-- .post-thumbnail -->
<p><strong> Начальник ГУР МО України генерал-лейтенант Кирило Буданов розповів, що інформацію про план росіян захопити 24 лютого 2022 року аеродром «Антонов» та висадити там тисячі своїх солдатів розвідка отримала від надійного інформатора. </strong></p>
<p>Про це очільник воєнної розвідки розповів в інтерв’ю журналістам німецького <a href="https://www.zeit.de/2024/09/krieg-ukraine-russland-angriff-blitzkrieg" rel="nofollow" target="_blank">Zeit.</a></p>
<p>Тоді для оборони летовища були відправлені найдосвідченіші розвідники-спецпризначенці.</p>
<p>«Я побачив (російські гелікоптери. — Ред.), і подумав, що вони вже дуже близько. Відчув страх, але потім вирвався адреналін», ― пригадує один із розвідників.</p>
<p>Про ситуацію на полі бою в Гостомелі начальник ГУР МО України Кирило Буданов доповідав Президенту Володимиру Зеленському. Керівник української розвідки отримував дані від своїх підрозділів, задіяних в обороні аеродрому.</p>
<p>«Зрозуміло, що люди, які бачать десятки вертольотів, що стріляють у їхній бік, не зовсім щасливі»<em>,</em> — сказав Кирило Буданов.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Відчайдушна битва за аеродром у Гостомелі зірвала московський бліцкриг та розбила наміри терористичної росії окупувати Київ «за три дні».</div>
<p>У другій половині 24 лютого підрозділи Сил безпеки та оборони України здійснили контратаку проти російського угруповання. А до кінця ночі вдалось ліквідувати майже 80 російських десантників.</p>
<p>Аби унеможливити посадку військово-транспортних літаків держави-агресора, злітно-посадкова смуга аеродрому була пошкоджена українською артилерією.</p>
<p>Як повідомляла<a href="https://armyinform.com.ua/2024/03/07/gur-pochalo-reklamuvatysya-na-rosiyi/"> АрміяInform</a>, ГУР почало рекламуватися на росії.</p>
<p> </p>
</div><p>Source: <a href="https://armyinform.com.ua/2024/03/07/plan-zahoplennya-aerodromu-antonov-z-vysadkoyu-tam-tysyachi-rosiyan-nadav-nadijnyj-informator-gur/">https://armyinform.com.ua/2024/03/07/plan-zahoplennya-aerodromu-antonov-z-vysadkoyu-tam-tysyachi-rosiyan-nadav-nadijnyj-informator-gur/</a></p></body></html>