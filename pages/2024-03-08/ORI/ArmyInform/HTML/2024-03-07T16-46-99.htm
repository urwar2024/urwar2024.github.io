<html><body><h1>П’ятеро зрадників брали участь у «м’ясних» штурмах Бахмута. Вони отримали 15 років тюрми</h1><hr/>Published Time: 2024-03-07T16-46-99<br>Author: Army Inform<br>Description: Про це повідомляє Служба безпеки України.  Суд призначив бойовикам 15 років тюрми. ...<br>Images: <a href="https://armyinform.com.ua/wp-content/uploads/2022/11/2022-11-01-zasudzheno-meshkanczya.jpg">000000.jpg</a><br>Categories: Новини<br>Tags: агресія рф, війна, засуджено, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-07T16-46-99/000000.jpg" srcset="../Images/2024-03-07T16-46-99/000000.jpg" width="630"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Реальні терміни ув’язнення отримали ще п’ятеро зрадників, які воювали проти Сил оборони на Донеччині. Українські захисники взяли їх у полон під час запеклих боїв під Бахмутом у липні та грудні 2023 року. </strong></p>
<p>Про це <a href="https://ssu.gov.ua/novyny/za-materialamy-sbu-15-rokiv-tiurmy-otrymala-hrupa-boiovykiv-yaki-braly-uchast-u-miasnykh-shturmakh-bakhmuta" rel="nofollow" target="_blank">повідомляє</a> Служба безпеки України.</p>
<p class="ql-align-justify">Суд призначив бойовикам 15 років тюрми.</p>
<p class="ql-align-justify">«Засудженими є мешканці з тимчасово захопленої частини території Луганщини, які на початку широкомасштабного вторгнення рф добровільно вступили до російського війська», — йдеться в повідомленні.</p>
<p class="ql-align-justify">Одного з них зарахували до складу окупаційного батальйону «Шторм», який був сформований для «м’ясних» атак на позиції ЗСУ в районі селища Курдюмівка. До цього зловмисник брав участь у захопленні Попасної.</p>
<p class="ql-align-justify">За даними СБУ, інші четверо зрадників «мобілізувалися» до 123-ї окремої мотострілецької бригади збройних сил росії.</p>
<p class="ql-align-justify">На посадах стрільців та радіотелефоністів вони штурмували оборонні позиції українських військ у районі селища Спірне Бахмутського району.</p>
<p class="ql-align-justify">Також зловмисники будували фортифікаційні споруди та чергували на російських блокпостах у тимчасово окупованих районах області.</p>
<p class="ql-align-justify">Крім того, під час розслідування встановлено, що один із бойовиків ще у 2015 році був артилеристом у складі терористичного угруповання «лнр» та обстрілював сили АТО під Дебальцевим.</p>
<p class="ql-align-justify">Наразі суд визнав зрадників винними за трьома статтями Кримінального кодексу України:</p>
<ul>
<li class="ql-align-justify">державна зрада, вчинена в умовах воєнного стану;</li>
<li class="ql-align-justify">участь у терористичній групі чи терористичній організації;</li>
<li class="ql-align-justify">участь у непередбачених законом воєнізованих або збройних формуваннях.</li>
</ul>
<p>Як повідомляла АрміяInform, соратниці пропагандистки монтян та прихильнику путіна <a href="https://armyinform.com.ua/2024/03/07/soratnyczi-propagandystky-montyan-ta-pryhylnyku-putina-zagrozhuye-8-rokiv-tyurmy/" rel="bookmark">загрожує</a> 8 років тюрми.</p>
</div><p>Source: <a href="https://armyinform.com.ua/2024/03/07/pyatero-zradnykiv-braly-uchast-u-myasnyh-shturmah-bahmuta-vony-otrymaly-15-rokiv-tyurmy/">https://armyinform.com.ua/2024/03/07/pyatero-zradnykiv-braly-uchast-u-myasnyh-shturmah-bahmuta-vony-otrymaly-15-rokiv-tyurmy/</a></p></body></html>