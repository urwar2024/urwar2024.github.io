<html><body><h1>Під суд піде підприємець, який самовільно зайняв понад 400 га земель ЗСУ на Миколаївщині</h1><hr/>Published Time: 2024-03-07T14-14-99<br>Author: Army Inform<br>Description: Про це повідомляє Офіс Генерального прокурора.  Слідством встановлено, що у...<br>Images: <a href="https://armyinform.com.ua/wp-content/uploads/2023/12/657b1c16190ba.jpeg">000000.jpeg</a><br>Categories: Новини<br>Tags: війна, землі оборони, Офіс Генпрокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="450" src="../Images/2024-03-07T14-14-99/000000.jpeg" srcset="../Images/2024-03-07T14-14-99/000000.jpeg" width="720"> </img></figure><!-- .post-thumbnail -->
<p><strong> Прокурори Миколаївської спеціалізованої прокуратури у сфері оборони Південного регіону скерували до суду обвинувальний акт стосовно підприємця, який самовільно зайняв понад 400 га земель оборони. </strong></p>
<p>Про це <a href="https://www.gp.gov.ua/ua/posts/na-mikolayivshhini-suditimut-pidprijemcya-yakii-samovilno-zainyav-ponad-400-ga-zemel-oboroni" rel="nofollow" target="_blank">повідомляє</a> Офіс Генерального прокурора.</p>
<p class="ql-align-justify">Слідством встановлено, що у вересні-жовтні 2022 року підприємець, не маючи відповідного рішення органу виконавчої влади, за відсутності укладеного та зареєстрованого договору оренди, проводив сільськогосподарську діяльність на частинах трьох земельних ділянок в Миколаївській області.</p>
<p class="ql-align-justify">Зазначається, що ці землі загальною площею понад 400 га призначені для розміщення та постійної діяльності Збройних Сил України.</p>
<p class="ql-align-justify">«Таким чином внаслідок самовільного зайняття земель військового полігону державі було завдано понад 28,8 млн грн збитків», — йдеться в повідомленні.</p>
<p>Як повідомляла АрміяInform, під суд <a href="https://armyinform.com.ua/2024/03/05/pid-sud-pide-derzhreyestrator-yakyj-nezakonno-viddav-zemli-ministerstva-oborony-miskij-radi/">піде</a> держреєстратор, який незаконно віддав землі Міністерства оборони міській раді.</p>
</div><p>Source: <a href="https://armyinform.com.ua/2024/03/07/pid-sud-pide-pidpryyemecz-yakyj-samovilno-zajnyav-ponad-400-ga-zemel-zsu-na-mykolayivshhyni/">https://armyinform.com.ua/2024/03/07/pid-sud-pide-pidpryyemecz-yakyj-samovilno-zajnyav-ponad-400-ga-zemel-zsu-na-mykolayivshhyni/</a></p></body></html>