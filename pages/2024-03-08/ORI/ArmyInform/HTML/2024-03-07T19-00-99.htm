<html><body><h1>Окупанти скинули авіабомбу на Костянтинівку: які наслідки ворожої атаки</h1><hr/>Published Time: 2024-03-07T19-00-99<br>Author: Army Inform<br>Description: Про це повідомляє Донецька обласна прокуратура у фейсбуці.    «Внаслідок влучання засобу...<br>Images: <a href="https://armyinform.com.ua/wp-content/uploads/2024/01/630_360_1691501685-238.png">000000.png</a><br>Categories: Новини<br>Tags: агресія рф, війна, ворожі обстріли, Донеччина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-07T19-00-99/000000.png" srcset="../Images/2024-03-07T19-00-99/000000.png" width="630"> </img></figure><!-- .post-thumbnail -->
<p><strong> російська окупаційна армія 7 березня близько 15:10 нанесла авіаудар «КАБ-500» по Костянтинівці на Донеччині. Через ворожу атаку постраждало двоє людей. </strong></p>
<p>Про це <a href="https://www.facebook.com/don.gp.gov.ua/posts/pfbid0VJCbM8B3eB9YyfQqD2egxppiPwjYuKg3s7oqZv4dpQuQCQKpAh21nw98NrAuSzvnl" rel="nofollow" target="_blank">повідомляє</a> Донецька обласна прокуратура у фейсбуці.</p>
<p>«Внаслідок влучання засобу ураження по приватній житловій забудові отримали тілесні ушкодження двоє містян: 43-річному чоловіку з різаними ранами голови надано допомогу на місці, а жінку 76 років доставили до лікарні з мінно-вибуховою травмою й пораненням обличчя», — йдеться у повідомленні.</p>
<p>Під час атаки постраждалі перебували у своїх оселях та дістали ушкодження від розбитого скла.</p>
<p>Крім того, вибуховою хвилею пошкодило щонайменше 35 домогосподарств, 2 багатоквартирні будинки, адмінбудівлю, електромережу й 5 автомобілів.</p>
<p>Як повідомляла АрміяInform, у Сумах через удар рф <a class="" href="https://armyinform.com.ua/2024/03/07/u-sumah-cherez-udar-rf-poshkodzhena-shkola-likarnya-ta-vodokanal-postrazhdala-lyudyna-ova/" title="Читати: У Сумах через удар рф пошкоджена школа, лікарня та водоканал, постраждала людина — ОВА">пошкоджена</a> школа, лікарня та водоканал, постраждала людина.</p>
</div><p>Source: <a href="https://armyinform.com.ua/2024/03/07/okupanty-skynuly-aviabombu-na-kostyantynivku-yaki-naslidky-vorozhoyi-ataky/">https://armyinform.com.ua/2024/03/07/okupanty-skynuly-aviabombu-na-kostyantynivku-yaki-naslidky-vorozhoyi-ataky/</a></p></body></html>