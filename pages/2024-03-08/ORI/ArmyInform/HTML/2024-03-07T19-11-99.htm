<html><body><h1>Швидше і більше: Дмитро Кулеба закликав союзників нарощувати темпи підтримки України</h1><hr/>Published Time: 2024-03-07T19-11-99<br>Author: Army Inform<br>Description: Про це йдеться на сайті зовнішньополітичного відомства України.  Міністр закликав...<br>Images: <a href="https://armyinform.com.ua/wp-content/uploads/2023/06/kuleba.jpg">000000.jpg</a><br>Categories: Новини<br>Tags: війна, Глава МЗС України, Дмитро Кулеба<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="705" src="../Images/2024-03-07T19-11-99/000000.jpg" srcset="../Images/2024-03-07T19-11-99/000000.jpg" width="1140"> </img></figure><!-- .post-thumbnail -->
<p><strong> Міністр закордонних справ України Дмитро Кулеба взяв участь в ініційований Францією відеоконференції міністрів закордонних справ та оборони країн-союзників щодо підтримки України. </strong></p>
<p dir="ltr">Про це <a href="https://mfa.gov.ua/news/dmitro-kuleba-na-videokonferenciyi-soyuznikiv-zaklikav-terminovo-zbilshiti-ta-prishvidshiti-pidtrimku-ukrayini" rel="nofollow" target="_blank">йдеться</a> на сайті зовнішньополітичного відомства України.</p>
<p dir="ltr">Міністр закликав учасників зустрічі ухвалювати рішення, керуючись двома правилами: швидше і більше.</p>
<p dir="ltr">«Рішення мають бути невідкладними і спрямованими на те, щоб постачати зброю для України набагато швидше та у більших обсягах», — наголосив він.</p>
<p dir="ltr">Дмитро Кулеба закликав міністрів країн-союзників мати відчуття терміновості, коли йдеться про підтримку України.</p>
<p dir="ltr">«Якщо Україні потрібно більше артилерійських боєприпасів і ракет більшої дальності для відбиття атак і звільнення території, — ви маєте можливості виробляти та закуповувати більше цього озброєння. Якщо пошкоджену військову техніку швидше ремонтувати на базах в Україні, а не за кордоном, то треба створювати відповідні можливості в Україні. Якщо ефективніше і більше українських військовослужбовців можна тренувати в Україні, а не за кордоном, значить потрібні саме такі рішення», — сказав глава МЗС.</p>
<p dir="ltr">Міністр також наголосив на необхідності якнайшвидшого нарощування темпів виробництва зброї в Європі, щоб задовольнити потреби України та європейських партнерів.</p>
<p dir="ltr">Як повідомляла АрміяInform, Норвегія <a href="https://armyinform.com.ua/2024/03/07/norvegiya-nadaye-140-mln-yevro-na-inicziatyvu-chehiyi-shhodo-zakupivli-boyeprypasiv-dlya-ukrayiny/?utm_source=mainnews&amp;utm_medium=article&amp;utm_campaign=traficsource">надає</a> 140 млн євро на ініціативу Чехії щодо закупівлі боєприпасів для України.</p>
</div><p>Source: <a href="https://armyinform.com.ua/2024/03/07/shvydshe-i-bilshe-dmytro-kuleba-zaklykav-soyuznykiv-naroshhuvaty-tempy-pidtrymky-ukrayiny/">https://armyinform.com.ua/2024/03/07/shvydshe-i-bilshe-dmytro-kuleba-zaklykav-soyuznykiv-naroshhuvaty-tempy-pidtrymky-ukrayiny/</a></p></body></html>