<html><body>
<h1>Заарештовано бойовика «лнр», який воював у батальйоні «шторм»</h1>
<hr/>
Author: Army Inform
<br>
Categories: Новини
<br>
Description: Про це інформує Офіс Генерального прокурора.  Прокурор у суді довів, що мешканець...
<br>
Published Time: 2024-03-07T20-21-99
<br>
Tags: stoprussia, агресія рф, війна, вторгнення рф, Офіс Генерального прокурора
<br>
Images: <a href="https://armyinform.com.ua/wp-content/uploads/2024/03/15.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1077" sizes="(max-width: 1600px) 100vw, 1600px" src="../ORI/ArmyInform/Images/2024-03-07T20-21-99/000000.jpg" srcset="../ORI/ArmyInform/Images/2024-03-07T20-21-99/000000.jpg" width="1600"/> </figure><!-- .post-thumbnail -->
<p><strong> Бойовика «лнр», який воював на боці ворога у батальйоні «шторм», засудили до 15 років ув'язнення з конфіскацією майна. </strong></p>
<p class="">Про це <a href="https://gp.gov.ua/ua/posts/15-rokiv-za-gratami-zasudzeno-boiovika-lnr-yakii-voyuvav-u-batalioni-storm" rel="nofollow" target="_blank">інформує</a> Офіс Генерального прокурора.</p>
<p class="">Прокурор у суді довів, що мешканець Луганщини у 2022 року добровільно перейшов на бік ворога. Він вступив у незаконне збройне формування «народна міліція» терористичної організації так званої «лнр». Чоловік проходив службу у 6-му окремому мотострілецькому козачому полку, який входить до складу 2-го армійського корпусу військ рф, на посаді стрілка.</p>
<p class="">«Засуджений виконував обов’язки караульної служби по охороні території та спостереження за військовослужбовцями та військовою технікою ЗСУ», — зазначили у відомстві.</p>
<p class="">Як встановило слідство, з квітня 2023 року його було переведено до батальйону «шторм» цього ж полку, де він облаштовував та укріплював вогневі позиції армії рф для ведення бою, рив окопи, будував бліндажі, караулив та безпосередньо брав участь у бойових діях.</p>
<p class="">«Чоловік воював у населених пунктах Луганської та Донецької областей. Його затримали Сили оборони України на території Бахмутського району Донецької області», — розповіли в прокуратурі.</p>
<p>Як повідомляла АрміяInform, п’ятеро зрадників <a href="https://armyinform.com.ua/2024/03/07/pyatero-zradnykiv-braly-uchast-u-myasnyh-shturmah-bahmuta-vony-otrymaly-15-rokiv-tyurmy/">брали участь у «м’ясних» штурмах Бахмута</a>.</p>
</div>

<p>Source: <a href="https://armyinform.com.ua/2024/03/07/zaareshtovano-bojovyka-lnr-yakyj-voyuvav-u-bataljoni-shtorm/">https://armyinform.com.ua/2024/03/07/zaareshtovano-bojovyka-lnr-yakyj-voyuvav-u-bataljoni-shtorm/</a></p>
</body></html>