<html><body>
<h1>Звільнення в запас строковиків: Президент підписав відповідний указ</h1>
<hr/>
Author: Army Inform
<br>
Categories: Новини
<br>
Description: Відповідний указ №149/2024 оприлюднено на Офісі Президента України.    Згідно з указом...
<br>
Published Time: 2024-03-07T20-11-99
<br>
Tags: Володимир Зеленський, демобілізація, Президент України, Указ
<br>
Images: <a href="https://armyinform.com.ua/wp-content/uploads/2024/03/67_main-v1709833551.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../ORI/ArmyInform/Images/2024-03-07T20-11-99/000000.jpg" srcset="../ORI/ArmyInform/Images/2024-03-07T20-11-99/000000.jpg" width="700"/> </figure><!-- .post-thumbnail -->
<p><strong> Президент України Володимир Зеленський підписав указ про звільнення в запас військовослужбовців строкової військової служби. </strong></p>
<p>Відповідний <a href="https://www.president.gov.ua/documents/1492024-50025" rel="nofollow" target="_blank">указ №149/2024</a> оприлюднено на Офісі Президента України.</p>
<p>Згідно з указом Президент постановив <strong>звільнити у квітні — травні 2024 року</strong> в запас зі Збройних Сил України, Державної спеціальної служби транспорту, інших утворених відповідно до законів України військових формувань, військовослужбовців строкової військової служби, строк служби яких закінчився під час дії воєнного стану, введеного 24 лютого 2022 року, та військову службу яких продовжено понад встановлені строки відповідно до частини дев’ятої статті 23 Закону «Про військовий обов’язок і військову службу».</p>
<p>Також Володимир Зеленський доручив Міністерству розвитку громад, територій та інфраструктури України забезпечити за заявками Міністерства оборони України, Міністерства внутрішніх справ України перевезення осіб з додержанням вимог безпеки та проведення розрахунків за ці перевезення згідно з чинними тарифами.</p>
<p>У документі зазначено, що тепер <strong>втрачають чинність такі укази:</strong></p>
<ul>
<li>Указ Президента України від 29 грудня 2021 року № 687/2021 «Про звільнення в запас військовослужбовців строкової військової служби, строки проведення чергових призовів та чергові призови громадян України на строкову військову службу у 2022 році»;</li>
<li>Указ Президента України від 11 квітня 2022 року № 230/2022 «Про внесення змін до Указу Президента України від 29 грудня 2021 року № 687/2021»;</li>
<li>Указ Президента України від 30 вересня 2022 року № 678/2022 «Про внесення змін до Указу Президента України від 29 грудня 2021 року № 687/2021».</li>
</ul>
<p>«Цей Указ набирає чинності з дня його опублікування», — зазначено в документі.</p>
<p>Як повідомляла <a href="https://armyinform.com.ua/2024/02/23/rada-uhvalyla-zakonoproyekt-pro-demobilizacziyu-strokovykiv/">АрміяInform</a>, Рада ухвалила законопроєкт про демобілізацію строковиків.</p>
</div>

<p>Source: <a href="https://armyinform.com.ua/2024/03/07/zvilnennya-v-zapas-strokovykiv-prezydent-pidpysav-vidpovidnyj-ukaz/">https://armyinform.com.ua/2024/03/07/zvilnennya-v-zapas-strokovykiv-prezydent-pidpysav-vidpovidnyj-ukaz/</a></p>
</body></html>