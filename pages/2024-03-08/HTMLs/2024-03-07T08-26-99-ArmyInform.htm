<html><body>
<h1>Окупанти обстріляли Харківщину за добу 22 рази: є поранені та загиблий</h1>
<hr/>
Author: Army Inform
<br>
Categories: Новини
<br>
Description: Про це інформує очільник Харківської ОВА Олег Синєгубов у своєму телеграм-каналі, передає...
<br>
Published Time: 2024-03-07T08-26-99
<br>
Tags: stoprussia, агресія рф, війна, ворожі обстріли, вторгнення рф, КАБи, Олег Синєгубов, Харківщина
<br>
Images: <a href="https://armyinform.com.ua/wp-content/uploads/2024/03/photo_5422502567931402133_y-1.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../ORI/ArmyInform/Images/2024-03-07T08-26-99/000000.jpg" srcset="../ORI/ArmyInform/Images/2024-03-07T08-26-99/000000.jpg" width="1280"/> </figure><!-- .post-thumbnail -->
<p><strong> Артилерійських та мінометних обстрілів зазнали близько 22 населених пунктів Харківщини: Уди, Козача Лопань, Амбарне, Западне, Синьківка, Степова Новоселівка, Котлярівка. </strong></p>
<p>Про це <a href="https://t.me/synegubov/8651" rel="nofollow" target="_blank">інформує</a> очільник Харківської ОВА Олег Синєгубов у своєму телеграм-каналі, передає АрміяInform.</p>
<p>Крім цього, ворог завдавав авіаударів по Зарічному, Нестерному, Красному Яру, Чорному, Козачій Лопані та Табаївці.</p>
<p>Внаслідок авіаудару по селищу Борова Ізюмського району згорів гараж, господарча споруда та два автомобілі. Біля машини загинув 70-річний чоловік. З-під завалів врятовано жінку, постраждало п’ятеро її дітей, а також чоловік із сусіднього будинку. Всього пошкоджено 12 будинків.</p>
<p>«У Чугуївському районі окупанти вдарили щонайменше двома шахедами, постраждалих немає. Внаслідок удару КАБом по Боровій пошкоджено фасад житлового будинку, паркан та автомобіль. У 73-річної власниці будинку гостра реакція на стрес», — йдеться в повідомленні.</p>
<p>Також за минулу добу ЗСУ відбили чотири атаки противника поблизу Синьківки та Табаївки.</p>
<p>Раніше АрміяInform <a href="https://armyinform.com.ua/2024/03/07/vorog-masovo-obstrilyav-zaporizku-oblast/">повідомляла</a>, що ворог масовано обстріляв Запорізьку область.</p>
<p> </p>
</div>

<p>Source: <a href="https://armyinform.com.ua/2024/03/07/okupanty-obstrilyaly-harkivshhynu-za-dobu-22-razy-ye-poraneni-ta-zagyblyj/">https://armyinform.com.ua/2024/03/07/okupanty-obstrilyaly-harkivshhynu-za-dobu-22-razy-ye-poraneni-ta-zagyblyj/</a></p>
</body></html>