<html><body>
<h1>На Одещині затримано аферистів, які «торгували» коптерами та автівками для ЗСУ</h1>
<hr/>
Author: Army Inform
<br>
Categories: Новини
<br>
Description: Про це повідомила 7 березня кіберполіція.    За даними слідства, один із підозрюваних...
<br>
Published Time: 2024-03-07T15-04-99
<br>
Tags: кіберзлочини, Кіберполіція, шахрайство
<br>
Images: <a href="https://armyinform.com.ua/wp-content/uploads/2024/03/kiberpolicziya.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="717" src="../ORI/ArmyInform/Images/2024-03-07T15-04-99/000000.jpg" srcset="../ORI/ArmyInform/Images/2024-03-07T15-04-99/000000.jpg" width="1280"/> </figure><!-- .post-thumbnail -->
<p><strong> Кіберполіцейські викрили двох осіб, які привласнювали кошти громадян під приводом продажу квадрокоптерів та доправлення автівок з-за кордону на потреби захисників України.  </strong></p>
<p>Про це <a href="https://t.me/CyberpolUA/2123" rel="nofollow" target="_blank">повідомила 7 березня</a> кіберполіція.</p>
<p>За даними слідства, один із підозрюваних підшукував банківські картки людей, які за винагороду надають зловмисникам доступ до своїх банківських карток та рахунків, і продавав їх своєму спільнику за криптовалюту в еквіваленті $200.</p>
<p>Останній надавав потерпілим реквізити придбаних карток для внесення передплати за вигаданий товар або транспортування автівок.</p>
<p>З метою конспірації незаконно отриманні гроші виводилися на підконтрольні фігурантам криптовалютні гаманці, і лише після цього — на їхні банківські рахунки.</p>
<p>Поліціянти провели сім обшуків за місцями мешкання та реєстрації фігурантів. Вилучено компʼютерну техніку, смартфони, банківські та сім-картки, а також майже 40 тис. грн. До суду направлено клопотання про накладення арешту на вилучені кошти.</p>
<p><script async="" data-telegram-post="CyberpolUA/2123" data-width="100%" src="https://telegram.org/js/telegram-widget.js?22"></script></p>
<p>Двох учасників злочинної схеми затримано.  Одному з них обрано запобіжний захід у вигляді тримання під вартою з правом внесення застави в розмірі 19 млн гривень. Клопотання про поміщення під варту його спільника направлено на розгляд суду.</p>
<p>Повне коло потерпілих та загальна сума збитків встановлюються.</p>
<p>Раніше в кіберполіції <a href="https://armyinform.com.ua/2024/03/04/kiberpolicziya-rozpovila-yak-donatyty-sylam-oborony-a-ne-shahrayam/">розповіли</a>, як донатити Силам оборони, а не шахраям.</p>
</div>

<p>Source: <a href="https://armyinform.com.ua/2024/03/07/na-odeshhyni-zatrymano-aferystiv-yaki-torguvaly-kopteramy-ta-avtivkamy-dlya-zsu/">https://armyinform.com.ua/2024/03/07/na-odeshhyni-zatrymano-aferystiv-yaki-torguvaly-kopteramy-ta-avtivkamy-dlya-zsu/</a></p>
</body></html>