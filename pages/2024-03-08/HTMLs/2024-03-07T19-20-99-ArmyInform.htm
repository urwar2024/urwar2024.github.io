<html><body>
<h1>Армія рф штурмує Новопавлівський та Авдіївський напрямки: за добу 39 невдалих спроб</h1>
<hr/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  На Куп’янському напрямку ворог 2 рази...
<br>
Published Time: 2024-03-07T19-20-99
<br>
Tags: stoprussia, агресія рф, війна, вторгнення рф, ГШ ЗСУ, Хроніка війни
<br>
Images: <a href="https://armyinform.com.ua/wp-content/uploads/2024/01/1-25.jpg">000000.jpg</a>
<br>
<div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="801" src="../ORI/ArmyInform/Images/2024-03-07T19-20-99/000000.jpg" srcset="../ORI/ArmyInform/Images/2024-03-07T19-20-99/000000.jpg" width="1200"/> <figcaption class="wp-caption-text">
		ЗСУ. Джерело фото: t.me/SJTF_Odes</figcaption>
</figure><!-- .post-thumbnail -->
<p><strong> Протягом доби відбулося 70 бойових зіткнень. Загалом ворог завдав 3 ракетних та 43 авіаційних удари, здійснив 46 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0qKYL6J2RvcJzYm1DFEpD4C65Vxr4MArJb7Tgmf3oXsFj2dRPML99aDeTK97NM8pTl" rel="nofollow" target="_blank">інформує</a> Генеральний штаб ЗС України.</p>
<p class=""><strong>На Куп’янському напрямку</strong> ворог 2 рази атакував позиції наших захисників в районі населеного пункту Синьківка Харківської області.</p>
<p class=""><strong>На Лиманському напрямку</strong> нашими воїнами відбито 7 атак противника в районах населених пунктів Білогорівка Луганської області; Терни, Роздолівка Донецької області, де ворог, намагався прорвати оборону наших військ.</p>
<p class=""><strong>На Бахмутському напрямку</strong> Силами оборони відбито 5 атак противника в районах населених пунктів Андріївка та Кліщіївка Донецької області, де ворог, за підтримки авіації, намагався покращити своє тактичне положення.</p>
<p class=""><strong>На Авдіївському напрямку</strong> нашими захисниками відбито 20 атак ворога в районах населених пунктів Бердичі, Тоненьке, Орлівка, Первомайське, Невельське Донецької області.</p>
<p class=""><strong>На Новопавлівському напрямку</strong> Сили оборони продовжують стримувати ворога в районах Георгіївки, Побєди, Красногорівки, Новомихайлівки Донецької області, де ворог, за підтримки авіації, 19 разів намагався прорвати оборону наших військ.</p>
<p class=""><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом доби, противник здійснив 1 безуспішну штурмову дію.</p>
<p>Як повідомляла АрміяInform, наші воїни поблизу Кремінної <a href="https://armyinform.com.ua/2024/03/07/nashi-voyiny-poblyzu-kreminnoyi-vidminusuvaly-vorozhyj-grad/">відмінусували ворожий «Град»</a>.</p>
<p>Нагадаємо, на Таврійському напрямку наші воїни знищили <a href="https://armyinform.com.ua/2024/03/07/na-tavrijskomu-napryamku-nashi-voyiny-znyshhyly-dvi-garmaty-pion-gaubyczyu-akacziya-ta-kompleks-murom-m-rosiyan/">дві гармати «Піон», гаубицю «Акація» та комплекс «Муром-М» росіян</a>.</p>
</div>

<p>Source: <a href="https://armyinform.com.ua/2024/03/07/armiya-rf-shturmuye-novopavlivskyj-ta-avdiyivskyj-napryamky-za-dobu-39-nevdalyh-sprob/">https://armyinform.com.ua/2024/03/07/armiya-rf-shturmuye-novopavlivskyj-ta-avdiyivskyj-napryamky-za-dobu-39-nevdalyh-sprob/</a></p>
</body></html>