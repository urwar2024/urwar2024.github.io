<html><body>
<h1>росія завдає чисельні удари по цивільних об’єктах в Україні</h1>
<hr/>
Author: Army Inform
<br>
Categories: Новини
<br>
Description: Про це повідомив 7 березня Генштаб ЗСУ.    «Внаслідок російських терористичних атак, на...
<br>
Published Time: 2024-03-07T07-35-99
<br>
Tags: воєнні злочини рф, ворожі обстріли, Генштаб ЗС України
<br>
Images: <a href="https://armyinform.com.ua/wp-content/uploads/2024/03/nikopol_pozhezha.png">000000.png</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../ORI/ArmyInform/Images/2024-03-07T07-35-99/000000.png" srcset="../ORI/ArmyInform/Images/2024-03-07T07-35-99/000000.png" width="1920"/> </figure><!-- .post-thumbnail -->
<p><strong> За минулу добу під артилерійським вогнем опинилися понад 100 населених пунктів Чернігівської, Сумської, Харківської, Луганської, Донецької, Запорізької, Дніпропетровської, Херсонської та Миколаївської областей. </strong></p>
<p>Про це <a href="https://www.facebook.com/GeneralStaff.ua/posts/pfbid09fMg2UA8mDroombFvZyDaUvWKvYzZy5HHvt2nNRBLYFiYuoaRmGnNhtWqEYjJy5Ql" rel="nofollow" target="_blank">повідомив 7 березня</a> Генштаб ЗСУ.</p>
<p>«Внаслідок російських терористичних атак, на жаль, є загиблі та поранені серед цивільного населення. Руйнувань та пошкоджень зазнали багатоповерхові та приватні будинки, а також інші об’єкти цивільної інфраструктури», — сказано в повідомленні Генштабу.</p>
<p>Протягом минулої доби авіаційних ударів зазнали населені пункти Середина-Буда, Товстодубове, Волфине, Храпівщина, Кам’янка Сумської області; Зарічне, Нестерне, Красний Яр, Чорне, Козача Лопань, Табаївка Харківської області; Ямполівка, Терни, Богданівка, Ступочки, Нью-Йорк, Покровськ, Новобахмутівка, Очеретине, Нетайлове, Красногорівка, Новомихайлівка, Водяне, Урожайне, Старомайорське Донецької області; Новодарівка, Червоне, Малинівка, Мала Токмачка Запорізької області.</p>
<p>На Волинському та Поліському напрямках оперативна ситуація залишається без суттєвих змін.</p>
<p>На Сіверському та Слобожанському напрямках противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p>Раніше <a href="https://armyinform.com.ua/2024/03/06/raketnyj-udar-po-odesi-pyatero-lyudej-zagynulo-ye-poraneni/">стало відомо</a>, що через ракетний удар рф по Одесі п’ятеро людей загинуло.</p>
</div>

<p>Source: <a href="https://armyinform.com.ua/2024/03/07/rosiya-zavdaye-chyselni-udary-po-czyvilnyh-obyektah-v-ukrayini/">https://armyinform.com.ua/2024/03/07/rosiya-zavdaye-chyselni-udary-po-czyvilnyh-obyektah-v-ukrayini/</a></p>
</body></html>