<html><body>
<h1>«Ефективна система фінансового управління за стандартами НАТО — серед пріоритетів Міноборони» — Юрій Джигир</h1>
<hr/>
Author: Army Inform
<br>
Categories: Новини
<br>
Description: Про це інформує Міністерство оборони України.  Під час візиту до Брюсселя сторони...
<br>
Published Time: 2024-03-07T15-46-99
<br>
Tags: stoprussia, агресія рф, вторгнення рф, Юрій Джигир
<br>
Images: <a href="https://armyinform.com.ua/wp-content/uploads/2024/03/45825a5adae2ed3a0ed4328cb486455892094eb9.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../ORI/ArmyInform/Images/2024-03-07T15-46-99/000000.jpg" srcset="../ORI/ArmyInform/Images/2024-03-07T15-46-99/000000.jpg" width="2048"/> </figure><!-- .post-thumbnail -->
<p><strong> Реформа системи фінансового контролю та аудиту Міноборони України стала однією з ключових тем зустрічі заступника Міністра Юрія Джигира з керівником Внутрішньої наглядової Служби штаб–квартири НАТО — сертифікованим внутрішнім аудитором Франсуа Готьє. </strong></p>
<p>Про це <a href="https://www.mil.gov.ua/news/2024/03/07/efektivna-sistema-finansovogo-upravlinnya-za-standartami-nato/" rel="nofollow" target="_blank">інформує</a> Міністерство оборони України.</p>
<p class="justifyfull" dir="ltr">Під час візиту до Брюсселя сторони обговорили робочу версію Концепції реформування системи фінансового управління апарату Міноборони у частині її відповідності європейським стандартам.</p>
<p class="justifyfull" dir="ltr">За словами Юрія Джигира, модель управління ризиками, яку впроваджують в апараті Міністерства, підтвердила свою ефективність у державних та комерційних структурах країн-членів НАТО.</p>
<p class="justifyfull" dir="ltr">Однією зі складових нової моделі є створення аудиторського комітету в Міноборони та можливість залучення до роботи цього комітету представників країн Альянсу.</p>
<p class="justifyfull" dir="ltr">«Ми вже розпочали змінювати систему внутрішнього фінансового контролю Міноборони, і досвід та допомога наших міжнародних партнерів у цій сфері <strong>—</strong> дуже цінні. Побудова системи фінансового управління на трьох лініях захисту за європейським підходом <strong>—</strong> це той необхідний крок, що не лише наблизить нас до НАТО, але й зробить Збройні Сили сильнішими, а систему <strong>—</strong> ефективнішою», <strong>—</strong> зазначив заступник Міністра оборони Юрій Джигир.</p>
<p class="justifyfull" dir="ltr">Оновлена система фінансового управління Міноборони передбачає розподіл функцій і завдань на трьох лініях захисту:</p>
<ul>
<li dir="ltr">управлінські рішення на рівні підрозділів в системі Міноборони (департаменти, директорати, управління);</li>
<li dir="ltr">управління ризиками і контроль за дотриманням нормативно-правових актів;</li>
<li dir="ltr">робота служби внутрішнього аудиту з координаційною роллю аудиторського комітету (оцінка ефективності системи внутрішнього контролю та управління ризиками).</li>
</ul>
<p class="justifyfull" dir="ltr">Українська делегація під час візиту також презентувала ключові досягнення та пріоритети Міноборони в контексті євроатлантичної інтеграції.</p>
</div>

<p>Source: <a href="https://armyinform.com.ua/2024/03/07/efektyvna-systema-finansovogo-upravlinnya-za-standartamy-nato-sered-priorytetiv-minoborony-yurij-dzhygyr/">https://armyinform.com.ua/2024/03/07/efektyvna-systema-finansovogo-upravlinnya-za-standartamy-nato-sered-priorytetiv-minoborony-yurij-dzhygyr/</a></p>
</body></html>