<html><body>
<h1>Франція анонсувала розширення підготовки українських військових</h1>
<hr/>
Author: Army Inform
<br>
Categories: Важливо, Новини
<br>
Description: Про це йдеться в повідомленні Міністерства збройних сил Франції.    «Крім постачання...
<br>
Published Time: 2024-03-07T10-29-99
<br>
Tags: допомога партнерів, навчання, Україна, Франція
<br>
Images: <a href="https://armyinform.com.ua/wp-content/uploads/2024/03/formation-des-militaires-ukrainiens.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="445" src="../ORI/ArmyInform/Images/2024-03-07T10-29-99/000000.jpg" srcset="../ORI/ArmyInform/Images/2024-03-07T10-29-99/000000.jpg" width="792"/> </figure><!-- .post-thumbnail -->
<p><strong> Франція планує у 2024 році розширити свої програми підготовки для українських військових на повітряну та військово-морську сфери. </strong></p>
<p>Про це <a href="https://www.defense.gouv.fr/actualites/ukraine-10-000-militaires-formes-france-debut-du-conflit" rel="nofollow" target="_blank">йдеться</a> в повідомленні Міністерства збройних сил Франції.</p>
<p>«Крім постачання зброї та військової техніки, Франція підтримує Київ шляхом навчання українських військових. З якою метою? Щоб підвищити їхні навички відповідно до їхніх потреб, щоб вони могли продовжувати захищати свою територію», — зазначають у відомстві.</p>
<p>У міністерстві підкреслюють, що забезпечення навчання для українських військових — це один з аспектів французької підтримки України разом з поставками озброєння та фінансовою підтримкою.</p>
<p>Навчання відбуваються як на території самої Франції, так і в Польщі переважно в межах Місії військової допомоги Європейського Союзу на підтримку України (EUMAM).</p>
<p>Загалом з 2022 року Франція підготувала майже 10 тисяч українських військових.</p>
<p>Підготовка, згідно з повідомленням, здійснюється за трьома напрямами.</p>
<p>Перший напрям: підготовка, пов’язана з використанням, впровадженням і обслуговуванням нового озброєння, зокрема гармат Caesar, ракет Crotale NG, легких бойових танків AMX 10-RC, пускових установок реактивного залпового вогню, а також систем «земля — повітря» середньої дальності (SAMPT).</p>
<p>Другий напрям: спеціалізована підготовка, націлена на критичні ноу-хау або ноу-хау з високою доданою вартістю. Вона охоплює різні сфери: охорона здоров’я, матеріально-технічне забезпечення, розмінування, розвідка.</p>
<p>Третій напрям: формування тактичних підрозділів, орієнтованих на ведення бойових дій у містах та полях. Їхня мета — удосконалити навички українських офіцерів командувати ротою чи батальйоном.</p>
<p>Як <a href="https://armyinform.com.ua/2024/03/04/systemy-ppo-bronetehnika-i-rakety-francziya-opublikuvala-spysok-peredanoyi-ukrayini-zbroyi-za-dva-roky/">повідомляла</a> АрміяInform, днями Франція опублікувала список переданої Україні зброї за два роки.</p>
</div>

<p>Source: <a href="https://armyinform.com.ua/2024/03/07/francziya-anonsuvala-rozshyrennya-pidgotovky-ukrayinskyh-vijskovyh/">https://armyinform.com.ua/2024/03/07/francziya-anonsuvala-rozshyrennya-pidgotovky-ukrayinskyh-vijskovyh/</a></p>
</body></html>