<html><body>
<h1>На Таврійському напрямку наші воїни знищили дві гармати «Піон», гаубицю «Акація» та комплекс «Муром-М» росіян</h1>
<hr/>
Author: Army Inform
<br>
Categories: Новини
<br>
Description: Про це повідомив командувач оперативно-стратегічного угруповання військ «Таврія»...
<br>
Published Time: 2024-03-07T13-59-99
<br>
Tags: агресія рф, війна, вторгнення рф, Олександр Тарнавський
<br>
Images: <a href="https://armyinform.com.ua/wp-content/uploads/2024/03/tarnavskyj.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../ORI/ArmyInform/Images/2024-03-07T13-59-99/000000.jpg" srcset="../ORI/ArmyInform/Images/2024-03-07T13-59-99/000000.jpg" width="2048"/> </figure><!-- .post-thumbnail -->
<p><strong> Протягом минулої доби в операційній зоні ОСУВ «Таврія» ворог завдав 24 авіаудари, 3 ракетні удари, 127 ударів дронами-камікадзе, вчинив 57 бойових зіткнень та 899 артобстрілів. </strong></p>
<p class="">Про це <a href="https://t.me/otarnavskiy/576" rel="nofollow" target="_blank">повідомив</a> командувач оперативно-стратегічного угруповання військ «Таврія» бригадний генерал Олександр Тарнавський.</p>
<p class="">За його словами, обстановка залишається складною, проте контрольованою.</p>
<p class="">«На Авдіївському напрямку наші захисники й захисниці відбили 21 атаку росіян. На Новопавлівському напрямку противник 20 разів намагався прорвати оборону наших військ. Помітно активізувався ворог на Оріхівському напрямку — тут відбито 16 штурмових дій росіян на Роботинському виступі», — зазначив бригадний генерал.</p>
<p class="">Також він подякував за бойову роботу нашим підрозділам, які ведуть оборонну операцію та послідовно нищать окупантів.</p>
<p class=""><strong>Як зауважив Олександр Тарнавський, за минулу добу загальні втрати ворога становлять:</strong></p>
<ul>
<li>у живій силі — 389 осіб (убиті й поранені, а також 3 взятих у полон);</li>
<li>в озброєнні та військовій техніці — 54 одиниці не враховуючи БПЛА (3 танки, 10 ББМ, 19 артсистем, 1 ПТРК, 1 СПГ/АГС, 17 автомобілів, 3 одиниці спецтехніки);</li>
<li>нейтралізовано або збито 312 БПЛА різних типів.</li>
</ul>
<p class="">«Серед ураженого російського залізяччя — дві 203-мм самохідні гармати 2С7 „Піон“, 152-мм самохідна гаубиця 2С3 „Акація“, ще один комплекс відеоспостереження „Муром-М“», — додав командувач.</p>
<p class="">Крім цього, Сили оборони України знищили ще 3 склади боєприпасів ворога.</p>
<p>Нагадаємо, ворог став <a href="https://armyinform.com.ua/2024/03/07/vorog-stav-bilshe-atakuvaty-v-rajoni-robotynogo/">більше атакувати в районі Роботиного</a>.</p>
<p>Як повідомляла АрміяInform, 1160 за добу: <a href="https://armyinform.com.ua/2024/03/07/1160-za-dobu-vorog-ponis-velyki-vtraty-v-zhyvij-syli-i-tehniczi/">ворог зазнав великих втрат у живій силі і техніці</a>.</p>
</div>

<p>Source: <a href="https://armyinform.com.ua/2024/03/07/na-tavrijskomu-napryamku-nashi-voyiny-znyshhyly-dvi-garmaty-pion-gaubyczyu-akacziya-ta-kompleks-murom-m-rosiyan/">https://armyinform.com.ua/2024/03/07/na-tavrijskomu-napryamku-nashi-voyiny-znyshhyly-dvi-garmaty-pion-gaubyczyu-akacziya-ta-kompleks-murom-m-rosiyan/</a></p>
</body></html>