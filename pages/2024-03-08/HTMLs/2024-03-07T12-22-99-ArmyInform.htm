<html><body>
<h1>У Харкові затримали двох колишніх посадовців, які допомагали окупантам обстрілювати газові мережі</h1>
<hr/>
Author: Army Inform
<br>
Categories: Новини
<br>
Description: Про це повідомила 7 березня СБУ.    За це одного з фігурантів призначили керівником...
<br>
Published Time: 2024-03-07T12-22-99
<br>
Tags: колаборанти, СБУ, Харківщина
<br>
Images: <a href="https://armyinform.com.ua/wp-content/uploads/2024/03/zradnyk_harkiv1.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/zradnyk_harkiv2.jpg">000001.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../ORI/ArmyInform/Images/2024-03-07T12-22-99/000000.jpg" srcset="../ORI/ArmyInform/Images/2024-03-07T12-22-99/000000.jpg" width="1280"/> </figure><!-- .post-thumbnail -->
<p><strong> Зловмисниками виявились двоє колишніх посадовців однієї з філій державної компанії «Харківгаз», які після захоплення регіону підтримали загарбників. </strong></p>
<p>Про це <a href="https://t.me/SBUkr/11366" rel="nofollow" target="_blank">повідомила 7 березня</a> СБУ.</p>
<p>За це одного з фігурантів призначили керівником окупаційної «газової служби», а його спільника — «головним інженером» псевдоустанови.</p>
<p>Одразу після «призначення» вони передали рашистам карти газових мереж області.</p>
<p>Цю інформацію агресор використовував для підготовки масованих обстрілів регіону.</p>
<p>Також окупанти «враховували» картографічні відомості для облаштування інженерних загороджень та мінних полів, спрямованих на стримування контрнаступальних операцій ЗСУ.</p>
<p>Крім того, фігуранти займалися відбором «блакитного палива» з української газотранспортної системи для потреб загарбників.</p>
<img alt="" class="alignnone size-full wp-image-548783" height="853" loading="lazy" src="../ORI/ArmyInform/Images/2024-03-07T12-22-99/000001.jpg" srcset="../ORI/ArmyInform/Images/2024-03-07T12-22-99/000001.jpg" width="1280"/>
<p>Для цього зловмисники відновили роботу газорозподільної станції в захопленому на той час Чугуївському районі.</p>
<p>За даними слідства, рашисти використовували викрадену сировину, щоб обігрівати пункти тимчасового базування російських військ та місцевої окупаційної адміністрації рф.</p>
<p>Після визволення громади обидва ворожі поплічники намагалися «залягти на дно» у Вовчанську, а згодом переховувались в орендованій квартирі в Харкові.</p>
<p>На підставі зібраних доказів зловмисникам повідомлено про підозру за ч. 1 ст. 28, ч. 1 ст. 111-2 Кримінального кодексу України (пособництво державі-агресору, вчинене групою осіб).</p>
<p>Наразі вони під вартою. Їм загрожує до 12 років тюрми з конфіскацією майна.</p>
<p>Раніше в Києві <a href="https://armyinform.com.ua/2024/02/23/u-kyyevi-zatrymaly-dilkiv-yaki-dopomogly-fsb-rf-monitoryty-vsi-internet-diyi-u-tymchasovo-okupovanomu-doneczku/">затримали ділків</a>, які допомогли фсб рф моніторити всі інтернет-дії в тимчасово окупованому Донецьку.</p>
<p> </p>
</div>

<p>Source: <a href="https://armyinform.com.ua/2024/03/07/u-harkovi-zatrymaly-dvoh-kolyshnih-posadovcziv-yaki-dopomagaly-okupantam-obstrilyuvaty-gazovi-merezhi/">https://armyinform.com.ua/2024/03/07/u-harkovi-zatrymaly-dvoh-kolyshnih-posadovcziv-yaki-dopomagaly-okupantam-obstrilyuvaty-gazovi-merezhi/</a></p>
</body></html>