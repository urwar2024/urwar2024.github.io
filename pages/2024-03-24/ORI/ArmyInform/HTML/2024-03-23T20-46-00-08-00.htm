<html><body><h1>В Україні готують зведені оперативні загони для допомоги постраждалим регіонам</h1><hr/>Published Time: 2024-03-23T20:46:00+08:00<br>Author: Army Inform<br>Description: Про це заявив міністр внутрішніх справ України Ігор Клименко під час робочої поїздки до...<br>Images: <a href="https://armyinform.com.ua/wp-content/uploads/2024/03/zvedeni-zagony.jpg">000000.jpg</a><br>Categories: Новини<br>Tags: ДСНС, зведені загони, МВС<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-23T20-46-00-08-00/000000.jpg" srcset="../Images/2024-03-23T20-46-00-08-00/000000.jpg" width="1280"> </img></figure><!-- .post-thumbnail -->
<p><strong> Підготовкою зведених загонів будуть займатися Нацполіція, Державна служба з надзвичайних ситуацій та Нацгвардія. </strong></p>
<p>Про це <a href="https://t.me/Klymenko_MVS/795" rel="nofollow" target="_blank">заявив</a> міністр внутрішніх справ України Ігор Клименко під час робочої поїздки до Харкова 23 березня.</p>
<p>«Ці зведені загони мають бути готові до оперативного відправлення в інший регіон, який потребуватиме допомоги», — наголосив Ігор Клименко.</p>
<p>Він повідомив, що до Харкова прибула мобільна кухня ДСНС. Вона може забезпечити триразове харчування одночасно для 200 людей і розгортається під час масових пошуково-рятувальних операцій.</p>
<p>«Працюватимемо над тим, щоб подібного транспорту в Україні стало більше», — заявив Ігор Клименко.</p>
<p>Як <a href="https://armyinform.com.ua/2024/03/23/vorog-vdaryv-po-punktu-nezlamnosti-na-hersonshhyni-ye-poraneni/">повідомляла АрміяInform</a>, ворог вдарив по «Пункту незламності» на Херсонщині, є поранені.</p>
</div><p>Source: <a href="https://armyinform.com.ua/2024/03/23/v-ukrayini-gotuyut-zvedeni-operatyvni-zagony-dlya-dopomogy-postrazhdalym-regionam/">https://armyinform.com.ua/2024/03/23/v-ukrayini-gotuyut-zvedeni-operatyvni-zagony-dlya-dopomogy-postrazhdalym-regionam/</a></p></body></html>