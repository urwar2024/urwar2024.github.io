<html><body><h1>Національне військове меморіальне кладовище отримало в постійне користування 265 гектарів під Києвом</h1><hr/>Published Time: 2024-03-23T12:48:00+08:00<br>Author: Army Inform<br>Description: Про це інформує пресслужба Міністерства у справах ветеранів України.     Дві земельні...<br>Images: <a href="https://armyinform.com.ua/wp-content/uploads/2024/03/cae19a96-1c98-425f-9a5a-61d964a66d77.jpeg">000000.jpeg</a><br>Categories: Новини<br>Tags: Національне військове меморіальне кладовище<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-23T12-48-00-08-00/000000.jpeg" srcset="../Images/2024-03-23T12-48-00-08-00/000000.jpeg" width="1280"> </img></figure><!-- .post-thumbnail -->
<p><strong> Державна установа «Національне військове меморіальне кладовище» зареєструвала право постійного користування земельними ділянками для будівництва цього об’єкту. </strong></p>
<p><span>Про це </span><a href="https://mva.gov.ua/ua/news/nacionalne-vijskove-memorialne-kladovishche-otrimalo-v-postijne-koristuvannya-zemelni-dilyanki-dlya-budivnictva-nvmk" rel="nofollow" target="_blank"><span>інформує </span></a><span>пресслужба Міністерства у справах ветеранів України. </span></p>
<p><span>Дві земельні ділянки знаходяться у межах Гатненської територіальної громади, що на Київщині, поблизу села Мархалівка та Південного кладовища (Віта Поштова). </span></p>
<p><span>Загальна площа складає понад 265 гектарів. З них понад 120 гектарів займатимуть безпосередньо поля для поховань, колумбарій, крематорій, релігійні споруди, музейний комплекс та інші об’єкти для забезпечення почесних поховань військових. </span></p>
<p><span>«Відтепер починається новий динамічний розвиток проєкту. Якщо раніше НВМК займалася проєктуванням ділянки та плануванням наступних етапів, то фактично відсьогодні вже можуть розпочинатися підготовчі роботи до будівництва», — сказав в.о. міністра у справах ветеранів Олександр Порхун.</span></p>
<p><span>За його словами, Мінветеранів вже розроблено проєкт порядку утримання та охорони НВМК, що встановлюватиме правила поводження, перебування, заборон, розміщень та облаштування місць поховань тощо. Наразі робота щодо НВМК перейшла від «кабінету» до будівельного майданчика.</span></p>
<p><span>Директор державної установи «Національне військове меморіальне кладовище» Ярослав Пронюткін пояснив, як можна прискорити процес будівництва кладовища. </span></p>
<p><span>«З цією метою ескізний проєкт, авторські права… розбито на кілька черг будівництва, які будуть будуватися не одна після одної, а паралельно, що також сприятиме ефективному використанню часу для зведення одного з найважливіших об’єктів пам’яті національного значення», — сказав він.</span></p>
<p><span>Як писала АрміяInform, 15 березня </span><span>Кабінет Міністрів України на своєму засіданні </span><a href="https://armyinform.com.ua/2024/03/15/ostatochno-vyznacheno-miscze-roztashuvannya-naczionalnogo-vijskovogo-memorialnogo-kladovyshha/"><span>ухвалив розпорядження </span></a><span>щодо визначення місця розташування Національного військового меморіального кладовища.</span></p>
</div><p>Source: <a href="https://armyinform.com.ua/2024/03/23/naczionalne-vijskove-memorialne-kladovyshhe-otrymalo-v-postijne-korystuvannya-265-gektariv-pid-kyyevom/">https://armyinform.com.ua/2024/03/23/naczionalne-vijskove-memorialne-kladovyshhe-otrymalo-v-postijne-korystuvannya-265-gektariv-pid-kyyevom/</a></p></body></html>