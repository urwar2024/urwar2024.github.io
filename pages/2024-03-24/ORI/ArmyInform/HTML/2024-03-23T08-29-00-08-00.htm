<html><body><h1>У Харкові під час повторного ворожого обстрілу постраждали рятувальник та поліцейський</h1><hr/>Published Time: 2024-03-23T08:29:00+08:00<br>Author: Army Inform<br>Description: Про це повідомляє ДСНС України.    До місця події відразу прибули підрозділи ДСНС та...<br>Images: <a href="https://armyinform.com.ua/wp-content/uploads/2024/03/a90c6b57-2c08-4647-b69d-311b85b33d86.jpeg">000000.jpeg</a><br>Categories: Новини<br>Tags: атака шахедами, ворожі обстріли, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-23T08-29-00-08-00/000000.jpeg" srcset="../Images/2024-03-23T08-29-00-08-00/000000.jpeg" width="1280"> </img></figure><!-- .post-thumbnail -->
<p><strong> Опівночі у Харкові внаслідок ворожого удару БПЛА по місту сталася пожежа триповерхової будівлі. </strong></p>
<p>Про це <a href="https://t.me/dsns_telegram/26427" rel="nofollow" target="_blank">повідомляє</a> ДСНС України.</p>
<p>До місця події відразу прибули підрозділи ДСНС та Національної поліції.</p>
<p>Під час роботи рятувальників та правоохоронців на місці події ворог завдав повторного удару БПЛА.</p>
<p>Внаслідок удару постраждали співробітник ДСНС та Нацполіції. Також пошкоджено два автомобілі ДСНС.</p>
<p>«Країна-агресор продовжує свідомо нищити тих, хто стоїть на захисті безпеки мирних людей», — наголосили у ДСНС.</p>
<p>Як повідомляла АрміяInform, сьогодні вночі мобільними вогневими групами Сил оборони, зенітними ракетними підрозділами та авіацією Повітряних Сил<a href="https://armyinform.com.ua/2024/03/23/syly-ppo-vnochi-zbyly-31-shahed/"> знищено 31 «шахед»</a>.</p>
</div><p>Source: <a href="https://armyinform.com.ua/2024/03/23/u-harkovi-pid-chas-povtornogo-vorozhogo-obstrilu-postrazhdaly-ryatuvalnyk-ta-policzejskyj/">https://armyinform.com.ua/2024/03/23/u-harkovi-pid-chas-povtornogo-vorozhogo-obstrilu-postrazhdaly-ryatuvalnyk-ta-policzejskyj/</a></p></body></html>