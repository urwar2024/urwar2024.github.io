<html><body><h1>Уряд виділив ще понад 156 млн грн на компенсації за безоплатне розміщення ВПО у закладах</h1><hr/>Published Time: 2024-03-23T16:02:00+08:00<br>Author: Army Inform<br>Description: Про це йдеться у повідомленні Урядового порталу.    Йдеться про компенсації за спожиті...<br>Images: <a href="https://armyinform.com.ua/wp-content/uploads/2022/05/groshi-dlya-vpo.jpg">000000.jpg</a><br>Categories: Новини<br>Tags: ВПО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="729" src="../Images/2024-03-23T16-02-00-08-00/000000.jpg" srcset="../Images/2024-03-23T16-02-00-08-00/000000.jpg" width="1024"> </img></figure><!-- .post-thumbnail -->
<p><strong> Кабінет Міністрів України виділив ще понад 156 мільйонів гривень на компенсації за безоплатне розміщення вимушено переміщених осіб у закладах. </strong></p>
<p>Про це йдеться у <a href="https://www.kmu.gov.ua/news/uriad-vydilyv-shche-ponad-156-milioniv-hryven-na-kompensatsii-za-bezoplatne-rozmishchennia-vpo-u-zakladakh" rel="nofollow" target="_blank">повідомленні</a> Урядового порталу.</p>
<p>Йдеться про компенсації за спожиті комунальні послуги під час безоплатного перебування внутрішньо переміщених осіб у приміщеннях об’єктів державної, комунальної та приватної власності.</p>
<p>Документом передбачено виділення відповідним закладам із резервного фонду державного бюджету понад 156,6 мільйона гривень для покриття витрат на комунальні послуги за жовтень — грудень 2023 року.</p>
<p>З них буде спрямовано:</p>
<ul>
<li>понад 23 мільйони гривень — на виплату компенсацій закладам державної форми власності, що належать до сфери управління МВС, Мінагрополітики, Міненерго, МОН, МОЗ, МКІП, Мінсоцполітики.</li>
<li>більш ніж 129,1 мільйона гривень — комунальним закладам, державним закладам освіти, які передані на фінансування з місцевих бюджетів, і закладам спільної власності територіальних громад області та району, що перебувають в управлінні обласних та районних рад.</li>
<li>понад 4,4 мільйона гривень — приватним закладам (окрім приватних закладів освіти).</li>
</ul>
<p>Надання цієї додаткової дотації із держбюджету місцевим бюджетам за затвердженим розподілом між обласними бюджетами здійснюватиме Мінреінтеграції.</p>
<p>Як повідомляла АрміяInform, уряд 22 березня <a href="https://armyinform.com.ua/2024/03/23/uryad-utochnyv-perelik-kategorij-vpo-yaki-otrymuvatymut-dopomogu-na-prozhyvannya/">прийняв</a> розроблену Мінсоцполітики постанову та уточнив перелік тих ВПО, які матимуть право на отримання виплат протягом ще 6 місяців.</p>
</div><p>Source: <a href="https://armyinform.com.ua/2024/03/23/uryad-vydilyv-shhe-ponad-156-mln-grn-na-kompensacziyi-za-bezoplatne-rozmishhennya-vpo-u-zakladah/">https://armyinform.com.ua/2024/03/23/uryad-vydilyv-shhe-ponad-156-mln-grn-na-kompensacziyi-za-bezoplatne-rozmishhennya-vpo-u-zakladah/</a></p></body></html>