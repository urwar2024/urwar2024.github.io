<html><body><h1>У трьох населених пунктах Сумщини оголосили примусову евакуацію дітей через ворожі обстріли</h1><hr/>Published Time: 2024-03-23T12:11:00+08:00<br>Author: Army Inform<br>Description: Про це повідомили в Мінреінтеграції.    Відповідне рішення погодили члени Координаційного...<br>Images: <a href="https://armyinform.com.ua/wp-content/uploads/2024/03/4-8.jpeg">000000.jpeg</a><br>Categories: Новини<br>Tags: Сумська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-23T12-11-00-08-00/000000.jpeg" srcset="../Images/2024-03-23T12-11-00-08-00/000000.jpeg" width="1280"> <figcaption class="wp-caption-text">
		Наслідки російських обстрілів на Сумщині 22 березня.</figcaption>
</img></figure><!-- .post-thumbnail -->
<p><strong> Через безпекову ситуацію у трьох населених пунктах Сумської області прийнято рішення про евакуацію дітей у примусовий спосіб. </strong></p>
<p>Про це <a href="https://t.me/minre_ua/5354" rel="nofollow" target="_blank">повідомили</a> в Мінреінтеграції.</p>
<p>Відповідне рішення погодили члени Координаційного штабу з питань проведення обов’язкової евакуації населення в умовах воєнного стану.</p>
<p>Дітей разом з їхніми батьками або іншими законними представниками буде евакуйовано до місць безпечного розміщення.</p>
<p>Загалом планується евакуювати 54 дитини з трьох населених пунктів Шосткинського району до різних областей, які висловили готовність їх прийняти.</p>
<p>Евакуація здійснюється безкоштовно. За більш детальною інформацією ви можете звернутися на гарячу лінію Сумського обласного контактного центру:</p>
<ul>
<li>(0542) 66-33-77 (безкоштовно для жителів м. Суми та Сумського району),</li>
<li>0-800-301-501 (безкоштовно для жителів Сумської області).</li>
</ul>
<p>Наразі гаряча лінія працює щодня з 8:30 до 17:30.</p>
<p>Також про бажання евакуюватися можна повідомити на гарячу лінію Мінреінтеграції 15-48 або написати у месенджери WhatsApp/Telegram/Viber на номер: (096) 078-84-33.</p>
<p>Як повідомляла АрміяInform, упродовж минулої доби <a href="https://armyinform.com.ua/2024/03/23/naslidky-vorozhyh-obstriliv-sumshhyny-poshkodzheni-zhytlovi-budynky-ta-infrastruktura/">зафіксовано</a> 257 ворожих ударів по території Сумської області.</p>
</div><p>Source: <a href="https://armyinform.com.ua/2024/03/23/u-troh-naselenyh-punktah-sumshhyny-ogolosyly-prymusovu-evakuacziyu-ditej-cherez-vorozhi-obstrily/">https://armyinform.com.ua/2024/03/23/u-troh-naselenyh-punktah-sumshhyny-ogolosyly-prymusovu-evakuacziyu-ditej-cherez-vorozhi-obstrily/</a></p></body></html>