<html><body><h1>На фронті 69 боєзіткнень протягом доби, найбільше — на Новопавлівському напрямку</h1><hr/>Published Time: 2024-03-23T07:53:00+08:00<br>Author: Army Inform<br>Description: Про це повідомив Генеральний штаб ЗС України на своїй Facebook-сторінці.    На...<br>Images: <a href="https://armyinform.com.ua/wp-content/uploads/2024/03/434042616_761246532855094_3647391903045649489_n.jpg">000000.jpg</a><br>Categories: Новини<br>Tags: Новопавлівський напрямок, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-23T07-53-00-08-00/000000.jpg" srcset="../Images/2024-03-23T07-53-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом минулої доби відбулося 69 бойових зіткнень. Загалом, ворог завдав 88 ракетних та 143 авіаційних удари, здійснив 92 обстріли з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02bZSZDuxQbabsZgsNsLjv1HBwE4QJM3SGMQ3cGAkEiA4B5z1DTEj1FbRZvHSkszC4l?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки.</p>
<p><strong>На Куп’янському напрямку</strong> ворог, за підтримки авіації, здійснив 3 безуспішних штурми позицій Сил оборони в районах населених пунктів Синьківка, Табаївка та Берестове Харківської області.</p>
<p><strong>На Лиманському напрямку</strong> наші воїни відбили 7 атак противника в районах населених пунктів Білогорівка Луганської області та Спірне на Донеччині, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші воїни відбили 5 атак ворога в районах населених пунктів Іванівське, Андріївка та Кліщіївка Донецької області.</p>
<p><strong>На Авдіївському напрямку</strong> наші захисники відбили 10 атак ворога в районах населених пунктів Бердичі, Тоненьке, Первомайське та Невельське.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Водяне та Урожайне, де ворог, за підтримки авіації, 28 разів намагався прорвати оборону наших військ.</p>
<p><strong>На Оріхівському напрямку</strong> окупанти 10 разів, за підтримки авіації, атакували позиції наших захисників в районах населених пунктів Старомайорське, південніше Новодарівки Донецької області та біля Роботиного на Запоріжжі.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби, здійснено 2 штурми позицій українських військ.</p>
<p>Водночас наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
</div><p>Source: <a href="https://armyinform.com.ua/2024/03/23/na-fronti-69-boyezitknen-protyagom-doby-najbilshe-na-novopavlivskomu-napryamku/">https://armyinform.com.ua/2024/03/23/na-fronti-69-boyezitknen-protyagom-doby-najbilshe-na-novopavlivskomu-napryamku/</a></p></body></html>