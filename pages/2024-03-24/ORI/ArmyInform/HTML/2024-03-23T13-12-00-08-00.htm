<html><body><h1>Ще одна група військових медиків вирушила на психологічну реабілітацію до Швеції</h1><hr/>Published Time: 2024-03-23T13:12:00+08:00<br>Author: Army Inform<br>Description: Про це повідомили в командуванні Медичних Сил ЗC України.     Repower Charitable...<br>Images: <a href="https://armyinform.com.ua/wp-content/uploads/2024/03/434258604_997899568734592_1499138282885943594_n.jpg">000000.jpg</a><br>Categories: Новини<br>Tags: Міністерство оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-23T13-12-00-08-00/000000.jpg" srcset="../Images/2024-03-23T13-12-00-08-00/000000.jpg" width="1280"> </img></figure><!-- .post-thumbnail -->
<p><strong> Уже четверта сотня військових медиків вирушила на психологічну реабілітацію у Швеції в рамках проєкту Repower Charitable foundation.  </strong></p>
<p><span>Про це </span><a href="https://www.facebook.com/MedicalForcesUA/posts/pfbid02cE6rjf8dEyr6dGCLbTQGS6K78XY9ehSd31TMdg61JyMexG225upeP8Cn2Gnb96pDl" rel="nofollow" target="_blank"><span>повідомили </span></a><span>в командуванні Медичних Сил ЗC України. </span></p>
<p><span>Repower Charitable foundation — це благодійний фонд, діяльність якого сфокусована на роботі з військовими медиками, які несуть службу в зоні бойових дій.</span></p>
<p><span>«Ви багато зробили та заслуговуєте на те, щоб трошки перемкнути фокус на себе, провести час з користю та перезавантажитися. У нас попереду дуже багато роботи! Перемога — за нами та досягнути ми її зможемо тільки, коли обʼєднуватимемося навколо спільних цілей», —  говорить заступник командувача Медичних Cил ЗС України полковник медичної служби Юрій Подолян.</span></p>
<p><span>Repower організовує вихідні заходи, які спрямовані на фізичне та психологічне відновлення та профілактику емоційного вигорання і виснаження.</span></p>
<p><span>Протягом двох тижнів учасники проведуть: </span></p>
<ul>
<li aria-level="1" style="font-weight: 400;"><span>групові та індивідуальні психологічні сесії</span></li>
<li aria-level="1" style="font-weight: 400;"><span>тілесно-орієнтовані практики</span></li>
<li aria-level="1" style="font-weight: 400;"><span>культурно-просвітницькі заходи,</span></li>
</ul>
<p><span>Крім того, відбудеться обмін досвідом із представниками Шведських Збройних Сил.</span></p>
<p><span>У командуванні Медичних сил ЗСУ також подякували Міністерству оборони України за довіру та співпрацю. </span></p>
<p><span>Як писала АрміяInform, </span><span>особи, які перебували у російському полоні,</span><a href="https://armyinform.com.ua/2024/03/20/zvilneni-z-polonu-ukrayinczi-prohodytymut-vidnovlennya-za-zahidnymy-metodykamy-reintegracziyi-minoborony/"><span> проходитимуть повний цикл оздоровлення та реабілітації,</span></a><span> напрацьований за західними методиками спільно з іноземними фахівцями.  </span></p>
</div><p>Source: <a href="https://armyinform.com.ua/2024/03/23/shhe-odna-grupa-vijskovyh-medykiv-vyrushyla-na-psyhologichnu-reabilitacziyu-do-shvecziyi/">https://armyinform.com.ua/2024/03/23/shhe-odna-grupa-vijskovyh-medykiv-vyrushyla-na-psyhologichnu-reabilitacziyu-do-shvecziyi/</a></p></body></html>