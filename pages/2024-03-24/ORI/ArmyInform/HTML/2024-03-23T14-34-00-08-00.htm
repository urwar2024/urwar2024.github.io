<html><body><h1>Рустем Умєров подякував Данії за допомогу і розповів, яку роль зіграли передані на початку війни ракети Harpoon</h1><hr/>Published Time: 2024-03-23T14:34:00+08:00<br>Author: Army Inform<br>Description: Як передає кореспондентка АрміяInform, на цьому наголосив Міністр оборони України Рустем...<br>Images: <a href="https://armyinform.com.ua/wp-content/uploads/2024/03/305007e4-03e7-44b9-b241-5f8132f0238b.jpeg">000000.jpeg</a><br>Categories: Новини<br>Tags: Данія, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-23T14-34-00-08-00/000000.jpeg" srcset="../Images/2024-03-23T14-34-00-08-00/000000.jpeg" width="1280"> <figcaption class="wp-caption-text">
		Фото — Дмитро Козацький</figcaption>
</img></figure><!-- .post-thumbnail -->
<p><strong> Міністр оборони України Рустем Умєров подякував Данії за анонсований 16-й великий пакет військової допомоги на суму $330 мільйонів та за підготовку українських пілотів на винищувачах F-16. </strong></p>
<p>Як передає кореспондентка АрміяInform, на цьому наголосив Міністр оборони України Рустем Умєров під час Дансько-Української конференції оборонної промисловості у Києві.</p>
<p>«Останній пакет військової допомоги Данії у розмірі $330 мільйонів є необхідним для нашої здатності продовжувати відбивати російську агресію. Дуже дякую за цю підтримку», — сказав Рустем Умєров.</p>
<p>Він наголосив, що Данія допомагає Україні у багатьох напрямках, надала цінну артилерійську допомогу та боєприпаси.</p>
<p>«Ваша країна допомагає тренувати українських пілотів на F-16. Як було справедливо сказано раніше: «Українське небо має належати українському народу», і ваша країна допомагає нам у цьому», — сказав глава Міноборони.</p>
<p>Рустем Умєров нагадав, що на початку війни Данія надала Україні протикорабельні ракети Harpoon.</p>
<p>«Це рішення зміцнило нашу здатність обмежити російський флот, і дало нам поштовх до розвитку власних систем, таких як морські дрони», — додав він.</p>
<p>Очільник українського оборонного відомства також зробив акцент на двосторонній угоді про безпеку, яка, на його думку, виступила чітким стратегічним вибором Данії на підтримку України.</p>
<p>«Ми вдячні вам за це, адже російська агресія проти України є екзистенційною загрозою не лише для України, але й загрозою для всіх демократичних держав», — повідомив Міністр оборони України.</p>
</div><p>Source: <a href="https://armyinform.com.ua/2024/03/23/rustem-umyerov-podyakuvav-daniyi-za-dopomogu-i-rozpoviv-yaku-rol-zigraly-peredani-na-pochatku-vijny-rakety-harpoon/">https://armyinform.com.ua/2024/03/23/rustem-umyerov-podyakuvav-daniyi-za-dopomogu-i-rozpoviv-yaku-rol-zigraly-peredani-na-pochatku-vijny-rakety-harpoon/</a></p></body></html>