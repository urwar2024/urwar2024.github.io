<html><body>
<div class='article'>
<div class='title'><h1>Генштаб: протягом доби ворог атакував 64 рази</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомив увечері 23 березня Генеральний штаб Збройний Сил України.    Загалом,...'/>
<meta property='published_time' content='2024-03-23T19:20:00+08:00'/>
<meta property='tags' content='вечірнє зведення, Генштаб ЗС України'/>
<meta property='images' content='https://armyinform.com.ua/wp-content/uploads/2024/03/bmp.jpg'/>
Author: Army Inform
<br>
Categories: Новини
<br>
Description: Про це повідомив увечері 23 березня Генеральний штаб Збройний Сил України.    Загалом,...
<br>
Published Time: 2024-03-23T19:20:00+08:00
<br>
Tags: вечірнє зведення, Генштаб ЗС України
<br>
Images: <a href="https://armyinform.com.ua/wp-content/uploads/2024/03/bmp.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../../ORI/ArmyInform/Images/2024-03-23T19-20-00-08-00/000000.jpg" srcset="../../ORI/ArmyInform/Images/2024-03-23T19-20-00-08-00/000000.jpg" width="1079"/> </figure><!-- .post-thumbnail -->
<p><strong> Найбільше зіткнень зафіксовано на Новопавлівському напрямку, де наші захисники відбили 27 ворожих атак.  </strong></p>
<p>Про це <a href="https://www.facebook.com/GeneralStaff.ua/posts/pfbid065DFyMhumCJzY3ePjs2ZmvfxyN3CxxVZiFGWB7CQ5LFnSyKDiqpHRQ5GiSCQXQfGl" rel="nofollow" target="_blank">повідомив увечері 23 березня</a> Генеральний штаб Збройний Сил України.</p>
<p>Загалом, ворог завдав 6 ракетних та 70 авіаційних ударів, здійснив 72 обстріли з реактивних систем залпового вогню по позиціях наших військ та населених пунктах. Внаслідок російських терористичних атак, на жаль, є загиблі та поранені серед цивільного населення. Руйнувань та пошкоджень зазнали багатоповерхові та приватні будинки.</p>
<p>На Волинському та Поліському напрямках оперативна ситуація без суттєвих змін. Ознак формування наступальних угруповань ворога не виявлено.</p>
<p>На Сіверському та Слобожанському напрямках противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p>Ворог завдав авіаційних ударів в районах населених пунктів Середина-Буда та Ворожба Сумської області; Землянки, Потихонове, Бологівка Харківської області.</p>
<p>Артилерійських та мінометних обстрілів ворога зазнали понад 15 населених пунктів, серед них Гута-Студенецька, Блешня, Карповичі Чернігівської області; Білопілля, Кіндратівка, Запсілля Сумської області; Козача Лопань, Вовчанськ, Красне, Нескучне Харківської області.</p>
<p>На Куп’янському напрямку ворог наступальних (штурмових) дій не вів. Завдав авіаудару в районі населеного пункту Кислівка Харківської області.</p>
<p>Під артилерійським та мінометним вогнем опинилися понад 10 населених пунктів, зокрема Голубівка, Дворічна, Синьківка Харківської області.</p>
<p>На Лиманському напрямку наші воїни відбили 6 атак противника в районах населених пунктів Білогорівка Луганської області та Терни, Ямполівка, Роздолівка, Веселе Донецької області, де ворог, за підтримки авіації, намагався прорвати оборону наших військ.</p>
<p>Від артилерійських та мінометних обстрілів постраждали понад 10 населених пунктів, серед них Макіївка, Невське Луганської області та Торське, Серебрянка Донецької області.</p>
<p>На Бахмутському напрямку наші воїни відбили 11 атак ворога в районах населених пунктів Кліщіївка, Богданівка, Іванівське Донецької області.</p>
<p>Противник завдав авіаційних ударів в районах населених пунктів Часів Яр, Дачне та Дружба Донецької області.</p>
<p>Під артилерійським та мінометним вогнем опинилося близько 10 населених пунктів, зокрема Богданівка, Часів Яр, Кліщіївка та Андріївка Донецької області.</p>
<p>На Авдіївському напрямку наші захисники відбили 9 атак ворога в районах населених пунктів Бердичі, Тоненьке, Первомайське Донецької області.</p>
<p>Противник завдав авіаційних ударів в районах населених пунктів Уманське та Семенівка Донецької області.</p>
<p>Артилерійських та мінометних обстрілів зазнали близько 20 населених пунктів, серед них Новобахмутівка, Бердичі, Семенівка, Первомайське та Невельське Донецької області.</p>
<p>На Новопавлівському напрямку Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Костянтинівка та Урожайне, де ворог, за підтримки авіації, 27 разів намагався прорвати оборону наших військ.</p>
<p>Також противник завдав авіаційних ударів в районі населеного пункту Вугледар Донецької області. Під артилерійським та мінометним вогнем окупантів опинились близько 15 населених пунктів, серед них Красногорівка, Георгіївка, Парасковіївка Донецької області.</p>
<p>На Оріхівському напрямку ворог 3 рази, за підтримки авіації, атакував позиції наших захисників в районі населеного пункту Роботине Запорізької області.</p>
<p>Також завдав авіаційних ударів в районах населених пунктів Старомайорське Донецької області; Малинівка та Степове Запорізької області.</p>
<p>Артилерійських та мінометних обстрілів зазнали близько 15 населених пунктів, серед них Полтавка, Малинівка, Чарівне, Білогір’я, Новоданилівка, П’ятихатки Запорізької області.</p>
<p>На Херсонському напрямку протягом доби ворог здійснив 1 безрезультатну атаку позицій наших військ в районі населеного пункту Кринки Херсонської області.</p>
<p>Завдав авіаудару в районі населеного пункту Токарівка Херсонської області.</p>
<p>Артилерійських та мінометних обстрілів зазнали понад 10 населених пунктів, зокрема: Бургунка, Тягинка, Кізомис, Станіслав Херсонської області та місто Херсон.</p>
<p>Як повідомляла АрміяInform, за минулу добу було ліквідовано 1050 окупантів, знищено 19 ББМ і 36 артсистем.</p>
<p> </p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/23/genshtab-protyagom-doby-vorog-atakuvav-64-razy/">https://armyinform.com.ua/2024/03/23/genshtab-protyagom-doby-vorog-atakuvav-64-razy/</a></p></div>
</div>
</body></html>