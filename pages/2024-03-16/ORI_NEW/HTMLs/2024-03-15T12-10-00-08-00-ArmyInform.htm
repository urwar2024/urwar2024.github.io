<html><body>
<div class='article'>
<div class='title'><h1>У Міноборони розповіли про прогрес у реалізації реєстру військовозобов’язаних «Оберіг»</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Свої коментарі Катерина Черногоренко надала у прямому ефірі під час телемарафону «Єдині...'/>
<meta property='published_time' content='2024-03-15T12:10:00+08:00'/>
<meta property='tags' content='stoprussia, агресія рф, війна, вторгнення рф, Катерина Черногоренко'/>
<meta property='images' content='https://armyinform.com.ua/wp-content/uploads/2024/03/chernogorenko.jpeg'/>
Author: Army Inform
<br>
Categories: Новини
<br>
Description: Свої коментарі Катерина Черногоренко надала у прямому ефірі під час телемарафону «Єдині...
<br>
Published Time: 2024-03-15T12:10:00+08:00
<br>
Tags: stoprussia, агресія рф, війна, вторгнення рф, Катерина Черногоренко
<br>
Images: <a href="https://armyinform.com.ua/wp-content/uploads/2024/03/chernogorenko.jpeg">000000.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1023" src="../../ORI/ArmyInform/Images/2024-03-15T12-10-00-08-00/000000.jpeg" srcset="../../ORI/ArmyInform/Images/2024-03-15T12-10-00-08-00/000000.jpeg" width="1536"/> </figure><!-- .post-thumbnail -->
<p><strong> Заступник Міністра оборони України Катерина Черногоренко розповіла, як наразі Міноборони продовжує вдосконалювати реєстр військовозобов’язаних «Оберіг». </strong></p>
<p class="">Свої коментарі Катерина Черногоренко <a href="https://www.youtube.com/watch?v=T88RnpKNN_s" rel="nofollow" target="_blank">надала</a> у прямому ефірі під час телемарафону «Єдині новини».</p>
<p class="">«Ми зараз хочемо здійснити обмін з декількома великими реєстрами. Щоб зробити повністю цифровим процес проходження військово-лікарської комісії», — зазначила вона.</p>
<p class="">За словам заступника Міністра оборони України, наразі вже розроблено на боці «Оберега» функціонал, який буде отримувати результати військово-лікарської комісії.</p>
<p class="">«Зможемо отримувати в режимі реального часу дані щодо придатності або непридатності військовозобов’язаних. Це важливий крок, щоб бігали дані, а не бігали люди, щоб не військовозобов’язані приходили з рішенням щодо їх придатності або непридатності. А дані направлялися в режимі реального часу, в момент, коли вже таке рішення на боці військово-лікарської комісії є», — зазначила Катерина Черногоренко.</p>
<p class="">Вона також повідомила, що в Міністерстві вже доробили функціонал в «Оберегу» щодо того, чи вручена була повістка людині, чи ні, і коли була вручена.</p>
<p class="">«Щоб запобігати випадкам, коли повістка направляється людині двічі, або тричі, або навіть людині, яка вже проходить військову службу», — зазначила Катерина Черногоренко.</p>
<p class="">«Будемо робити все, щоб „Оберіг“ став зручніший, щоб він накопичував справді потрібну інформацію. І щоб ми могли попереджати корупційні ризики і мати великі дані щодо проходження всього процесу щодо військового обов’язку. А це актуалізація даних ТЦК та СП, це проходження військово-лікарської комісії, це процес вручення повісток. От він має бути максимально зручним для людини, сервісно-орієнтованим», — додала вона.</p>
<p>Як повідомляла АрміяInform, Катерина Черногоренко <a href="https://armyinform.com.ua/2024/03/01/oberig-vzhe-pidklyuchyvsya-do-najbilshyh-reyestriv/">заявила</a>, що реєстр військовозобов’язаних «Оберіг» уже обмінюється інформацією з реєстрами Державної міграційної служби і Державної прикордонної служби.</p>
</div>
</div>
<div class='source'><p>Source: <a href="https://armyinform.com.ua/2024/03/15/u-minoborony-rozpovily-pro-progres-u-realizacziyi-reyestru-vijskovozobovyazanyh-oberig/">https://armyinform.com.ua/2024/03/15/u-minoborony-rozpovily-pro-progres-u-realizacziyi-reyestru-vijskovozobovyazanyh-oberig/</a></p></div>
</div>
</body></html>