<html><body>
<div class='article'>
<div class='title'><h1>Президент провів нараду з Міністром оборони та Головкомом щодо ситуації на фронті та дронів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це Президент повідомив на своїй офіційній сторінці.    У нараді також брали участь...'/>
<meta property='published_time' content='2024-03-15T18:17:00+08:00'/>
<meta property='tags' content='Головнокомандувач ЗСУ, Міністр оборони України, Президент України'/>
<meta property='images' content='https://armyinform.com.ua/wp-content/uploads/2024/03/zelenskyj.jpg'/>
Author: Army Inform
<br>
Categories: Новини
<br>
Description: Про це Президент повідомив на своїй офіційній сторінці.    У нараді також брали участь...
<br>
Published Time: 2024-03-15T18:17:00+08:00
<br>
Tags: Головнокомандувач ЗСУ, Міністр оборони України, Президент України
<br>
Images: <a href="https://armyinform.com.ua/wp-content/uploads/2024/03/zelenskyj.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../../ORI/ArmyInform/Images/2024-03-15T18-17-00-08-00/000000.jpg" srcset="../../ORI/ArmyInform/Images/2024-03-15T18-17-00-08-00/000000.jpg" width="1280"/> </figure><!-- .post-thumbnail -->
<p><strong> Президент України Володимир Зеленський провів 15 березня нараду з Міністром оборони Рустемом Умєровим та Головкомом ЗС України генерал-полковником Олександром Сирським стосовно розвитку безпілотних систем.   </strong></p>
<p>Про це Президент <a href="https://t.me/V_Zelenskiy_official/9777" rel="nofollow" target="_blank">повідомив на своїй офіційній сторінці</a>.</p>
<p>У нараді також брали участь начальник Генштабу генерал-майор Анатолій Баргилевич, голова СБУ Василь  Малюк, начальник ГУР МО генерал-лейтенант Кирило Буданов і заступник Головнокомандувача ЗСУ, відповідальний за напрямок безпілотних систем, полковник Вадим Сухаревський.</p>
<p>«Визначили найуразливіші місця ворога, ті, де ми можемо завдати йому найбільшої шкоди. І будемо завдавати. Що більше російська держава втрачатиме і що більшою буде ціна її агресії, то ближчим буде справедливе завершення цієї війни», — заявив Володимир Зеленський.</p>
<p>Далі Президент провів нараду з представниками Кабміну, ОПК та інших відомств щодо виробництва високотехнологічних дронів для проведення цих та майбутніх операцій.</p>
<p>«В Україні є така зброя, але вона повинна ставати далекобійнішою, масовішою та потужнішою. Визначили відповідні завдання та терміни. Жоден російський теракт не повинен залишатися без відповіді» — написав Президент.</p>
<p>Також Володимир Зеленський заслухав доповідь Головкома Олександра Сирського, який вранці повернувся з Авдіївського напрямку і розповів про ситуацію там, на місці, та на інших ключових ділянках фронту.</p>
<p>Як <a href="https://armyinform.com.ua/2024/03/14/prezydent-dyakuyu-za-ukrayinski-snaryady-garmaty-za-drony-za-nashi-rakety-za-nashi-systemy-reb/">повідомляла раніше АрміяInform</a>, президент заявив, що «З кожним днем ми накопичуємо все більше такої потрібної сили, далекобійної сили».</p>
<p> </p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/15/prezydent-proviv-naradu-z-ministrom-oborony-ta-golovkomom-stosovno-droniv/">https://armyinform.com.ua/2024/03/15/prezydent-proviv-naradu-z-ministrom-oborony-ta-golovkomom-stosovno-droniv/</a></p></div>
</div>
</body></html>