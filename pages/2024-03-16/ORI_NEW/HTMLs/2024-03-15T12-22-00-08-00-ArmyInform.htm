<html><body>
<div class='article'>
<div class='title'><h1>У Міноборони прокоментували розробку Електронного кабінету військовозобов’язаного</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Свої коментарі Катерина Черногоренко надала у прямому ефірі під час телемарафону «Єдині...'/>
<meta property='published_time' content='2024-03-15T12:22:00+08:00'/>
<meta property='tags' content='військовий електронний квиток, Катерина Черногоренко, міноборони'/>
<meta property='images' content='https://armyinform.com.ua/wp-content/uploads/2024/03/a1a568f1967b49238e8557c4b8b9f776a378e371.jpg'/>
Author: Army Inform
<br>
Categories: Важливо, Новини
<br>
Description: Свої коментарі Катерина Черногоренко надала у прямому ефірі під час телемарафону «Єдині...
<br>
Published Time: 2024-03-15T12:22:00+08:00
<br>
Tags: військовий електронний квиток, Катерина Черногоренко, міноборони
<br>
Images: <a href="https://armyinform.com.ua/wp-content/uploads/2024/03/a1a568f1967b49238e8557c4b8b9f776a378e371.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../../ORI/ArmyInform/Images/2024-03-15T12-22-00-08-00/000000.jpg" srcset="../../ORI/ArmyInform/Images/2024-03-15T12-22-00-08-00/000000.jpg" width="960"/> </figure><!-- .post-thumbnail -->
<p><strong> Заступник Міністра оборони України Катерина Черногоренко розповіла про ситуацію зі створенням Електронного кабінету військовозобов’язаного. </strong></p>
<p>Свої коментарі Катерина Черногоренко надала у прямому ефірі під час телемарафону «Єдині новини».</p>
<p>«Електронний кабінет військовозобов’язаного — як бекенд, як частина, звідки буде надходити інформація, вже розгорнутий на базі “Оберега”», — заявила вона.</p>
<p>«Що стосується реалізації, фронтенда, реалізації тієї частини, з якою безпосередньо будуть взаємодіяти громадяни і громадянки — зараз у процесі вирішення і реалізації. Як тільки буде ухвалений закон, підписаний, стосовно Електронного кабінету військовозобов’язаного, ми зможемо далі анонсувати роботу і запуск цього фунціоналу», — додала заступник Міністра оборони України.</p>
<p>За її словами, у Міністерства оборони України наразі готовий реєстр військовозобов’язаних, призовників і резервістів.</p>
<p>«Ми готові інформацію, дані надавати. Як тільки буде реалізована частина, яка стосується безпосередньо роботи для громадянина, громадянин буде мати можливість або через мобільний додаток, або через веб-портал зайти в свій кабінет і оновити по собі дані», — зазначила Катерина Черногоренко.</p>
<p>Як повідомляла АрміяInform, 1 березня 2024 року Катерина Черногоренко <a href="https://armyinform.com.ua/2024/03/01/oberig-vzhe-pidklyuchyvsya-do-najbilshyh-reyestriv/">заявила</a>, що реєстр військовозобов’язаних «Оберіг» уже обмінюється інформацією з реєстрами Державної міграційної служби і Державної прикордонної служби.</p>
</div>
</div>
<div class='source'><p>Source: <a href="https://armyinform.com.ua/2024/03/15/u-minoborony-prokomentuvaly-rozrobku-elektronnogo-kabinetu-vijskovozobovyazanogo/">https://armyinform.com.ua/2024/03/15/u-minoborony-prokomentuvaly-rozrobku-elektronnogo-kabinetu-vijskovozobovyazanogo/</a></p></div>
</div>
</body></html>