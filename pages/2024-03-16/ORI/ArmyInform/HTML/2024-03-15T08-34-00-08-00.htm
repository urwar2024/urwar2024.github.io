<html><body><h1>Терміново і суттєво: у Сеймі Литви закликали міжнародну спільноту збільшити допомогу Україні</h1><hr/>Published Time: 2024-03-15T08:34:00+08:00<br>Author: Army Inform<br>Description: Про це йдеться на сайті Сейму Литви.    «Сьогодні ми також закликаємо міжнародне...<br>Images: <a href="https://armyinform.com.ua/wp-content/uploads/2024/03/cooperation-lithuania-and-ukraine.jpg">000000.jpg</a><br>Categories: Новини<br>Tags: війна, допомога партнерів, Литва, підтримка України, Світ підтримує Україну<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-15T08-34-00-08-00/000000.jpg" srcset="../Images/2024-03-15T08-34-00-08-00/000000.jpg" width="1200"> </img></figure><!-- .post-thumbnail -->
<p><strong> Литовський парламент схвалив резолюцію «Всебічна підтримка для досягнення перемоги України», у якій, зокрема, закликав міжнародне співтовариство терміново та суттєво збільшити допомогу України. </strong></p>
<p>Про це <a href="https://www.lrs.lt/sip/portal.show?p_r=35403&amp;p_k=1&amp;p_t=287835" rel="nofollow" target="_blank">йдеться</a> на сайті Сейму Литви.</p>
<p>«Сьогодні ми також закликаємо міжнародне співтовариство терміново та суттєво збільшити політичну, економічну, фінансову, військову, технічну та гуманітарну допомогу Україні; знайти у Вашингтоні волю запросити Україну до членства в НАТО; нарешті розпочати переговори про членство в Європейському Союзі та створити спеціальний міжнародний трибунал», — заявила голова парламенту Вікторія Чміліте-Нільсен.</p>
<p>За її словами, це потрібно робити вже, адже кожен день нестримної агресії рф породжує втрати України.</p>
<p>Ця резолюція повторює або оновлює раніше прийняті позиції Литви з важливих питань. Зокрема, серед нових позицій — незаконне та примусове переміщення українських дітей до росії та білорусі, а також так звані вибори президента росії 17 березня, які матимуть на меті легалізацію тимчасово та незаконно окупованих та анексованих територій України.</p>
<p>Як повідомляла АрміяInform, США<a class="" href="https://armyinform.com.ua/2024/03/15/ssha-zasudzhuyut-rosijski-vybory-na-okupovanyh-terytoriyah-ukrayiny-derzhdep/" title="Читати: США засуджують російські вибори на окупованих територіях України — Держдеп"> засуджують </a>російські вибори на окупованих територіях України.</p>
</div><p>Source: <a href="https://armyinform.com.ua/2024/03/15/terminovo-i-suttyevo-u-sejmi-lytvy-zaklykaly-mizhnarodnu-spilnotu-zbilshyty-dopomogu-ukrayini/">https://armyinform.com.ua/2024/03/15/terminovo-i-suttyevo-u-sejmi-lytvy-zaklykaly-mizhnarodnu-spilnotu-zbilshyty-dopomogu-ukrayini/</a></p></body></html>