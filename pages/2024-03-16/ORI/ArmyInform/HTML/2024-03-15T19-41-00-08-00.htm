<html><body><h1>Рустем Умєров зустрівся із віце-президентом Інституту миру США, говорили про ситуацію на фронті</h1><hr/>Published Time: 2024-03-15T19:41:00+08:00<br>Author: Army Inform<br>Description: Про це повідомляє телеграм-канал оборонного відомства.    Міністр поінформував Вільяма...<br>Images: <a href="https://armyinform.com.ua/wp-content/uploads/2024/03/2423ee76-acf9-4bc8-9fa7-e746e0c21a1d.jpeg">000000.jpeg</a><br>Categories: Новини<br>Tags: Рустем Умєров, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-03-15T19-41-00-08-00/000000.jpeg" srcset="../Images/2024-03-15T19-41-00-08-00/000000.jpeg" width="1280"> </img></figure><!-- .post-thumbnail -->
<p><strong> Міністр оборони України Рустем Умєров провів зустріч із віцепрезидентом Інституту миру США, колишнім послом США в Україні Вільямом Тейлором. </strong></p>
<p>Про це повідомляє <a href="https://t.me/ministry_of_defense_ua/9093" rel="nofollow" target="_blank">телеграм-канал</a> оборонного відомства.</p>
<p>Міністр поінформував Вільяма Тейлора про поточну ситуацію на полі бою з російським агресором.</p>
<p>Сторони детально обговорили термінові та довгострокові потреби української армії та шляхи, якими США можуть допомогти їх задовольнити.</p>
<p class="justifyfull" dir="ltr">Міністр оборони наголосив на критичній важливості своєчасного та повного постачання допомоги, що надається союзниками.</p>
<p dir="ltr">Рустем Умєров та Вільям Тейлор також обговорили реалізацію запропонованої Президентом Володимиром Зеленським Формули миру, зокрема її пункту №6 “Виведення російських військ і припинення бойових дій”.</p>
<p>Як повідомляла АрміяInform, Президент України Володимир Зеленський <a href="https://armyinform.com.ua/2024/03/15/prezydent-proviv-naradu-z-ministrom-oborony-ta-golovkomom-stosovno-droniv/">провів</a> 15 березня нараду з Міністром оборони Рустемом Умєровим та Головкомом ЗС України генерал-полковником Олександром Сирським стосовно розвитку безпілотних систем.</p>
</div><p>Source: <a href="https://armyinform.com.ua/2024/03/15/rustem-umyerov-zustrivsya-iz-vicze-prezydentom-instytutu-myru-ssha-govoryly-pro-sytuacziyu-na-fronti/">https://armyinform.com.ua/2024/03/15/rustem-umyerov-zustrivsya-iz-vicze-prezydentom-instytutu-myru-ssha-govoryly-pro-sytuacziyu-na-fronti/</a></p></body></html>