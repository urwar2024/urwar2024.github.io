<html><body><h1>Володимир Зеленський: Сили оборони зроблять усе, щоб російські вбивці відчули справедливу реакцію</h1><hr/>Published Time: 2024-03-15T18:49:00+08:00<br>Author: Army Inform<br>Description: Про це він сказав у вечірньому зверненні.    «Наші Сили оборони обовʼязково зроблять усе,...<br>Images: <a href="https://armyinform.com.ua/wp-content/uploads/2024/03/a453238a964a7e08d453dc7f02a6213e_1710271379_extra_large-1.png">000000.png</a><br>Categories: Новини<br>Tags: Володимир Зеленський, Одеса, ракетні обстріли рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-15T18-49-00-08-00/000000.png" srcset="../Images/2024-03-15T18-49-00-08-00/000000.png" width="1249"> </img></figure><!-- .post-thumbnail -->
<p><strong> Президент України Володимир Зеленський пообіцяв відповідь росії на її ракетний удар по житловому кварталу Одеси. </strong></p>
<p>Про це він <a href="https://t.me/V_Zelenskiy_official/9779" rel="nofollow" target="_blank">сказав</a> у вечірньому зверненні.</p>
<p>«Наші Сили оборони обовʼязково зроблять усе, щоб російські вбивці відчули нашу справедливу реакцію», — сказав Володимир Зеленський.</p>
<p>Він зазначив, що в Одесі ще тривають рятувальні роботи та надання допомоги після російського ракетного удару.</p>
<p>«Дуже підлого удару цих покидьків: дві ракети, і друга, коли на місце влучання прибули рятувальники та лікарі. Серед загиблих та постраждалих — фельдшери «екстренки», рятувальники ДСНС. Мої співчуття всім рідним та близьким», — сказав глава держави.</p>
<p>Президент подякував поліцейським, ДСНС, медикам, волонтерам та комунальним службам, які допомогають ліквідувати наслідки ворожого обстрілу.</p>
<p>«Я доручив обласній владі повністю підтримати всіх постраждалих. Я дякую всім, хто працює заради нашої держави та людей. Дякую всім, хто бʼється заради України! Слава Україні!», — додав Володимир Зеленський.</p>
<p>Як повідомляла АрміяInform, внаслідок російської ракетної атаки по Одесі <a href="https://armyinform.com.ua/2024/03/15/kilkist-zagyblyh-vnaslidok-raketnoyi-ataky-rf-po-odesi-zrosla-do-16/">загинули 16 людей</a>, ще 55 людей з пораненнями перебувають у лікарні.</p>
<p>Для удару по Одесі в п’ятницю вдень російські війська <a href="https://armyinform.com.ua/2024/03/15/vorog-zastosuvav-rakety-iskander-m-z-okupovanogo-krymu-dlya-udaru-po-odesi/">використали ракети «Іскандер-М»</a>, які випустили з тимчасово окупованого Криму.</p>
</div><p>Source: <a href="https://armyinform.com.ua/2024/03/15/volodymyr-zelenskyj-syly-oborony-zroblyat-use-shhob-rosijski-vbyvczi-vidchuly-spravedlyvu-reakcziyu/">https://armyinform.com.ua/2024/03/15/volodymyr-zelenskyj-syly-oborony-zroblyat-use-shhob-rosijski-vbyvczi-vidchuly-spravedlyvu-reakcziyu/</a></p></body></html>