<html><body><h1>Затримали жителя Львівщини, який за $6500 «бронював» ухилянтів</h1><hr/>Published Time: 2024-03-15T15:42:00+08:00<br>Author: Army Inform<br>Description: Про це повідомила 15 березня Спецпрокуратура Західного регіону.    За даними слідства,...<br>Images: <a href="https://armyinform.com.ua/wp-content/uploads/2024/03/lvivshhyna_bronya-dlya-uhylyantiv.jpg">000000.jpg</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 960px) 100vw, 960px" src="../Images/2024-03-15T15-42-00-08-00/000000.jpg" srcset="../Images/2024-03-15T15-42-00-08-00/000000.jpg" width="960"> </img></figure><!-- .post-thumbnail -->
<p><strong> Повідомлено про підозру чоловіку, який фіктивно працевлаштовував військовозобов’язаних заради «броні».  </strong></p>
<p>Про це <a href="https://t.me/SpecprokuraturaZahidRegion/338" rel="nofollow" target="_blank">повідомила 15 березня</a> Спецпрокуратура Західного регіону.</p>
<p>За даними слідства, 44-річний підозрюваний пообіцяв військовозобов’язаному фіктивно працевлаштувати його до столичного підприємства, яке входить до оборонного комплексу АТ «Укроборонпром», а також виготовити для нього службове відрядження.</p>
<p>Встановлено, що на основі цього документа його «клієнт» мав у законний спосіб виїхати до однієї з країн ЄС, уникнувши мобілізації. Такі послуги організатор схеми оцінив у $6,5 тисяч.</p>
<p>Затримали останнього під час одержання авансу в розмірі $4500.</p>
<p>Наразі йому обрано запобіжний захід у вигляді тримання під вартою із правом внесення майже 170 тисяч гривень застави.</p>
<p>Перевіряється причетність до злочину інших осіб.</p>
<p>Як <a href="https://armyinform.com.ua/2024/03/11/na-bukovyni-zatrymaly-multyvalyutnogo-uhylyanta/">повідомляла раніше АрміяInform</a>, на Буковині затримали мультивалютного ухилянта.</p>
</div><p>Source: <a href="https://armyinform.com.ua/2024/03/15/zatrymaly-zhytelya-lvivshhyny-yakyj-za-6500-bronyuvav-uhylyantiv/">https://armyinform.com.ua/2024/03/15/zatrymaly-zhytelya-lvivshhyny-yakyj-za-6500-bronyuvav-uhylyantiv/</a></p></body></html>