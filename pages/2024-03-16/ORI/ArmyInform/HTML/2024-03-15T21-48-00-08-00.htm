<html><body><h1>На Сумщині з прикордонної громади евакуювалося 180 людей</h1><hr/>Published Time: 2024-03-15T21:48:00+08:00<br>Author: Army Inform<br>Description: Про це повідомила 15 березня Сумська обласна військова адміністрація.    Найбільша...<br>Images: <a href="https://armyinform.com.ua/wp-content/uploads/2024/03/evakuacziya-z-sumshhyny.jpg">000000.jpg</a><br>Categories: Новини<br>Tags: ворожі обстріли, евакуація населення, Сумщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-15T21-48-00-08-00/000000.jpg" srcset="../Images/2024-03-15T21-48-00-08-00/000000.jpg" width="1280"> </img></figure><!-- .post-thumbnail -->
<p><strong> Лише за три дні з Великописарівської громади Охтирського району, де зараз найбільш загострена безпекова ситуація, виїхали понад 180 жителів. </strong></p>
<p>Про це <a href="https://t.me/Sumy_news_ODA/24944" rel="nofollow" target="_blank">повідомила 15 березня</a> Сумська обласна військова адміністрація.</p>
<p>Найбільша кількість — 84, з них 20 дітей виїхали з Великої Писарівки після масованих обстрілів громади.</p>
<p>Внаслідок обстрілів Великописарівської громади протягом п’яти днів  (11.03—15.03) загинуло 3 людини, поранено — 13, з них 5 дітей.</p>
<p>Наразі на Сумщині з небезпечних територій вже евакуювалося 4523 людини, у тому числі 829 дітей.</p>
<p>На сьогодні виїхали усі мешканці з 22 населених пунктів розташованих на території 3 районів 6 територіальних громад, які підлягали евакуації.</p>
<p>Військова адміністрація закликає мешканців прикордонних населених пунктів потурбуватися про свою безпеку і виїхати в більш безпечні місця.</p>
<p>Голова Сумської ОВА Володимир Артюх повідомив 14 березня, що за останні два дні на Сумщині пролунало 800 вибухів. Стільки ж вибухів було нараховано за пів року.</p>
<p>Як <a href="https://armyinform.com.ua/2024/03/14/armiya-rf-vdaryla-po-radiotehnichnym-obyektam-sumshhyny-v-ova-poperedyly-pro-pereboyi-z-mobilnym-zvyazkom/">повідомляла раніше АрміяInform</a>, армія рф вдарила по радіотехнічних об’єктах Сумщини.</p>
</div><p>Source: <a href="https://armyinform.com.ua/2024/03/15/na-sumshhyni-z-prykordonnoyi-gromady-evakuyuvalosya-180-lyudej/">https://armyinform.com.ua/2024/03/15/na-sumshhyni-z-prykordonnoyi-gromady-evakuyuvalosya-180-lyudej/</a></p></body></html>