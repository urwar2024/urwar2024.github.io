<html><body><h1>У Силах підтримки показали протимінну машину на базі шасі M1 Abrams</h1><hr/>Published Time: 2024-03-15T09:12:00+08:00<br>Author: Army Inform<br>Description: Про це йдеться в повідомленні КСП ЗСУ.    «Подивіться, який красень інженерних військ Сил...<br>Images: <a href="https://armyinform.com.ua/wp-content/uploads/2024/03/432733710_458765793145991_5802171867050288123_n.jpg">000000.jpg</a><br>Categories: Новини<br>Tags: війна, протимінна безпека, Сили підтримки ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="899" sizes="(max-width: 1599px) 100vw, 1599px" src="../Images/2024-03-15T09-12-00-08-00/000000.jpg" srcset="../Images/2024-03-15T09-12-00-08-00/000000.jpg" width="1599"> </img></figure><!-- .post-thumbnail -->
<p><strong> У Командуванні Сил підтримки Збройних Сил України показали військову машину M1150 (M1150 Assault Breacher Vehicle) для знешкодження мін на базі шасі M1 Abrams, оснащену мінним плугом та зарядом лінії розмінування. </strong></p>
<p>Про це <a href="https://www.facebook.com/KSP.ZSU/posts/pfbid032AGRnBXoWWzYB2N75dnGxedZeZk3zfYmiL3WFisfFBv9MTVfKSnWfbCAaJFtyDewl" rel="nofollow" target="_blank">йдеться</a> в повідомленні КСП ЗСУ.</p>
<p>«Подивіться, який красень інженерних військ Сил підтримки», — наголошують у Силах підтримки.</p>
<p>Зазначається, що перше широкомасштабне використання M1150 морською піхотою США відбулося в спільній операції Міжнародних сил сприяння безпеці в межах операції «Моштарак» у південному Афганістані під час війни в Афганістані у 2010-му проти Талібану.</p>
<p>«Ці гусеничні бойові машини були спеціально розроблені для розчищення шляхів для військ та інших транспортних засобів через мінні поля, придорожні бомби та саморобні вибухові пристрої», — повідомляють у КСП ЗСУ.</p>
<p>72-тонна машина завдовжки 12 м на базі M1 Abrams з двигуном потужністю 1500 кінських сил, оснащена переднім плугом завширшки 4,6 метра, що підтримується металевими лижами.</p>
<p>М1150 оснащений системою лінійних підривних зарядів (Linear Demolition Charge System, LDCS) — ракетами, що несуть вибухівку на відстань до декількох сотень метрів вперед, підриваючи вибухівку на безпечній відстані, щоб війська і транспортні засоби могли безпечно пройти.</p>
<p>Як повідомляла АрміяInform, у Силах підтримки всі саперні групи <a href="https://armyinform.com.ua/2024/02/28/u-sylah-pidtrymky-vsi-saperni-grupy-ukomplektovani-neobhidnym-obladnannyam/">укомплектовані</a> необхідним обладнанням.</p>
</div><p>Source: <a href="https://armyinform.com.ua/2024/03/15/u-sylah-pidtrymky-pokazaly-protyminnu-mashynu-na-bazi-shasi-m1-abrams/">https://armyinform.com.ua/2024/03/15/u-sylah-pidtrymky-pokazaly-protyminnu-mashynu-na-bazi-shasi-m1-abrams/</a></p></body></html>