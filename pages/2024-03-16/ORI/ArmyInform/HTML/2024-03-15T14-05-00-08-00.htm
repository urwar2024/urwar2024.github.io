<html><body><h1>Дмитро Кулеба та Єнс Столтенберг скоординували позиції напередодні засідання Ради Україна — НАТО</h1><hr/>Published Time: 2024-03-15T14:05:00+08:00<br>Author: Army Inform<br>Description: Про це Дмитро Кулеба повідомив у Twitter.    «Україна вітає зусилля, спрямовані на...<br>Images: <a href="https://armyinform.com.ua/wp-content/uploads/2024/03/3001613.jpg">000000.jpg</a><br>Categories: Новини<br>Tags: Дмитро Кулеба, Єнс Столтенберг, Рада Україна – НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="900" src="../Images/2024-03-15T14-05-00-08-00/000000.jpg" srcset="../Images/2024-03-15T14-05-00-08-00/000000.jpg" width="1260"> </img></figure><!-- .post-thumbnail -->
<p><strong> Міністр закордонних справ України Дмитро Кулеба провів розмову з генеральним секретарем НАТО Єнсом Столтенбергом. Вони скоординували позиції напередодні засідання Ради Україна – НАТО, яке відбудеться у квітні. </strong></p>
<p>Про це Дмитро Кулеба <a href="https://twitter.com/DmytroKuleba/status/1768596697301594512?s=20" rel="nofollow" target="_blank">повідомив</a> у Twitter.</p>
<p>«Україна вітає зусилля, спрямовані на посилення ролі НАТО у забезпеченні України всім необхідним для відбиття російської агресії», — йдеться в повідомленні.</p>
<p>У розмові з Генсеком НАТО міністр наголосив на необхідності збільшити і прискорити постачання зброї і боєприпасів Україні. Він також подякував йому за особисті зусилля щодо забезпечення підтримки України з боку НАТО.</p>
<p>Як повідомляла АрміяInform, Генеральний секретар НАТО Єнс Столтенберг на зустрічі з президентом Польщі Анджеєм Дудою <a href="https://armyinform.com.ua/2024/03/15/u-nato-vyznayut-klyuchovyj-vnesok-polshhi-u-pidtrymku-ukrayiny/">подякував</a> йому за потужну підтримку України.</p>
</div><p>Source: <a href="https://armyinform.com.ua/2024/03/15/dmytro-kuleba-ta-yens-stolteberg-skoordynuvaly-pozycziyi-naperedodni-zasidannya-rady-ukrayina-nato/">https://armyinform.com.ua/2024/03/15/dmytro-kuleba-ta-yens-stolteberg-skoordynuvaly-pozycziyi-naperedodni-zasidannya-rady-ukrayina-nato/</a></p></body></html>