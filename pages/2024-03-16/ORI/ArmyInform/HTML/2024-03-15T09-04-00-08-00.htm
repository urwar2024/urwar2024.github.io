<html><body><h1>У Вашингтоні Ентоні Блінкен і Жозеп Боррель обговорили військову допомогу Україні</h1><hr/>Published Time: 2024-03-15T09:04:00+08:00<br>Author: Army Inform<br>Description: Про це Ентоні Блінкен повідомив у Twitter.    «Зустрічався з Жозепом Боррелем. Обговорили...<br>Images: <a href="https://armyinform.com.ua/wp-content/uploads/2024/03/gilbfp7xiaategq.jpg">000000.jpg</a><br>Categories: Новини<br>Tags: війна, військова допомога Україні, державний секретар США Ентоні Блінкен, Жозеп Боррель<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="600" src="../Images/2024-03-15T09-04-00-08-00/000000.jpg" srcset="../Images/2024-03-15T09-04-00-08-00/000000.jpg" width="900"> </img></figure><!-- .post-thumbnail -->
<p><strong> Високий представник ЄС Жозеп Боррель зустрівся з державним секретарем США Ентоні Блінкеном у Вашингтоні. Зокрема, лідери обговорили допомогу України та наголосили на непохитній підтримці. </strong></p>
<p>Про це Ентоні Блінкен <a href="https://twitter.com/SecBlinken/status/1768045521636049007" rel="nofollow" target="_blank">повідомив</a> у Twitter.</p>
<p>«Зустрічався з Жозепом Боррелем. Обговорили ситуацію в Ізраїлі та секторі Газа, зокрема план відкриття морського коридору для гуманітарної допомоги. Також підтвердили непохитну підтримку України. Співпраця між США та ЄС має вирішальне значення для розв’язання глобальних викликів безпеці», — йдеться в дописі.</p>
<p>Глава дипломатії ЄС <a href="https://www.eeas.europa.eu/eeas/us-high-representativevice-president-josep-borrell-met-secretary-state-antony-blinken_en?channel=eeas_press_alerts&amp;date=2024-03-13&amp;langid=en&amp;newsid=0&amp;source=mailhttps://www.eeas.europa.eu/eeas/us-high-representativevice-president-josep-borrell-met-secretary-state-antony-blinken_en?channel=eeas_press_alerts&amp;date=2024-03-13&amp;langid=en&amp;newsid=0&amp;source=mail" rel="nofollow" target="_blank">наголосив</a> на необхідності більшої, швидшої та постійної військової допомоги Україні. Він високо оцінив останнє рішення США щодо додаткової військової допомоги.</p>
<p>Сторони також обговорили глобальні інформаційно-просвітницькі ініціативи, як-от Формула миру України.</p>
<p>Як повідомляла АрміяInform, Високий представник ЄС Жозеп Боррель <a href="https://armyinform.com.ua/2024/03/14/peremoga-ukrayiny-zalezhyt-vid-syly-ta-nadijnosti-transatlantychnyh-zvyazkiv-zhozep-borrel/">зазначив</a>, що перемога України в боротьбі проти російської агресії залежить від сили та надійності трансатлантичних зв’язків.</p>
</div><p>Source: <a href="https://armyinform.com.ua/2024/03/15/u-vashyngtoni-entoni-blinken-i-zhozep-borrel-obgovoryly-vijskovu-dopomogu-ukrayini/">https://armyinform.com.ua/2024/03/15/u-vashyngtoni-entoni-blinken-i-zhozep-borrel-obgovoryly-vijskovu-dopomogu-ukrayini/</a></p></body></html>