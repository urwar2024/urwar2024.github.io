<html><body><h1>Президент Польщі про поставки боєприпасів Україні: Сподіваюся, що це зірве спроби наступу рф</h1><hr/>Published Time: 2024-03-15T10:07:00+08:00<br>Author: Army Inform<br>Description: На цьому він наголосив під час спільного звернення до преси з генеральним секретарем НАТО...<br>Images: <a href="https://armyinform.com.ua/wp-content/uploads/2024/03/004_prezydent_andrzej_duda_jens_stoltenberg_bruksela_20240314_jsz_3450.webp">000000.webp</a><br>Categories: Новини<br>Tags: агресія рф, Анджей Дуда, боєприпаси для України, війна<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="597" src="../Images/2024-03-15T10-07-00-08-00/000000.png" srcset="../Images/2024-03-15T10-07-00-08-00/000000.png" width="896"> </img></figure><!-- .post-thumbnail -->
<p><strong> Президент Польщі Анджей Дуда сподівається, що поставки боєприпасів в Україну, які закуплять найближчим часом, мають допомогти зупинити росію від чергових спроб наступу. </strong></p>
<p>На цьому він <a href="https://www.prezydent.pl/aktualnosci/wizyty-zagraniczne/bruksela-spotkanie-z-sekretarzem-generalnym-nato,82703" rel="nofollow" target="_blank">наголосив</a> під час спільного звернення до преси з генеральним секретарем НАТО Єнсом Столтенбергом у Брюсселі.</p>
<p>«Польща прийняла таке рішення і включилася у процес закупівлі боєприпасів для України. Сподіваюся, що ці значні поставки боєприпасів допоможуть підготувати оборону від можливих чергових спроб наступу з боку росіян», — сказав Анджей Дуда.</p>
<p>Президент повторив свою нещодавню вимогу до всіх країн-членів збільшити свої оборонні видатки з 2 до 3% ВВП.</p>
<p>«Я звертаюся до всіх союзників із закликом підняти цей рівень до мінімуму 3 відсотків ВВП, щоб наша політика безпеки стала ефективною, щоб ми могли задовольняти власні потреби та підтримувати наших сусідів в Україні», — наголосив він.</p>
<p>Як <a href="https://armyinform.com.ua/2024/03/08/zibrano-koshty-na-kupivlyu-pershyh-300-tysyach-snaryadiv-dlya-zsu-premyer-chehiyi/">повідомляла АрміяInform,</a> шість днів тому вже було зібрано кошти на купівлю перших 300 тисяч снарядів для ЗСУ.</p>
</div><p>Source: <a href="https://armyinform.com.ua/2024/03/15/prezydent-polshhi-pro-postavky-boyeprypasiv-ukrayini-spodivayusya-shho-cze-zirve-sproby-nastupu-rf/">https://armyinform.com.ua/2024/03/15/prezydent-polshhi-pro-postavky-boyeprypasiv-ukrayini-spodivayusya-shho-cze-zirve-sproby-nastupu-rf/</a></p></body></html>