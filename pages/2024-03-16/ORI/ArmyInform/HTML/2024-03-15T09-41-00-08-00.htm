<html><body><h1>ГУР розкрило дані щодо танків «Армата» в росіян</h1><hr/>Published Time: 2024-03-15T09:41:00+08:00<br>Author: Army Inform<br>Description: Про це йдеться у відповіді ГУР на запит АрміяInform.    За наявними у ГУР даними,...<br>Images: <a href="https://armyinform.com.ua/wp-content/uploads/2024/03/4f9658bef11098af.jpg">000000.jpg</a><br>Categories: Важливо, Новини<br>Tags: ГУР Міноборони України, озброєння, танки<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-03-15T09-41-00-08-00/000000.jpg" srcset="../Images/2024-03-15T09-41-00-08-00/000000.jpg" width="1200"> <figcaption class="wp-caption-text">
		російські Т-14 "Армата", грудень 2022 року, фото з відкритих джерел</figcaption>
</img></figure><!-- .post-thumbnail -->
<p><strong> Головне управління розвідки Міністерства оборони України повідомило дані щодо російських танків Т-14 «Армата». </strong></p>
<p>Про це йдеться у відповіді ГУР на запит АрміяInform.</p>
<p>За наявними у ГУР даними, кількість виготовлених танків «Армата» становить близько 20 одиниць. І це — дослідна партія.</p>
<p>Станом на кінець 2023 року, за даними української розвідки, танк «Армата» так і не пройшов у росії державних випробувань та не прийнятий на озброєння збройних сил російської федерації.</p>
<p>При цьому, за даними ГУР, у 2024 році в російській федерації планується виготовити 29 танків «Армата».</p>
<p>«Але найбільш ймовірно, що цей план не буде виконано. Так, у 2023 році із запланованих 29 одиниць не було виготовлено жодного танка», — йдеться у відповіді ГУР на запит АрміяInform.</p>
<p>Також у ГУР повідомили, що інформація щодо участі танків «Армата» у бойових діях в Україні — відсутня.</p>
<p>Як повідомляла АрміяInform, два унікальні трофейні російські танки Т-90М <a href="https://armyinform.com.ua/2024/02/14/dva-unikalni-trofejni-rosijski-tanky-t-90m-staly-na-oblik-zsu/">стали на облік</a> ЗСУ. ГУР <a href="https://armyinform.com.ua/2024/02/16/gur-diznalosya-plany-i-spromozhnosti-rosiyi-shhodo-modernizacziyi-ta-vyrobnycztva-tankiv/">дізналося</a> плани і спроможності росії щодо модернізації та виробництва танків.</p>
</div><p>Source: <a href="https://armyinform.com.ua/2024/03/15/gur-rozkrylo-dani-shhodo-tankiv-armata-u-rosiyan/">https://armyinform.com.ua/2024/03/15/gur-rozkrylo-dani-shhodo-tankiv-armata-u-rosiyan/</a></p></body></html>