<html><body><h1>По Золочеву на Харківщині ворог вдарив «іскандером», як і по Одесі</h1><hr/>Published Time: 2024-03-15T19:48:00+08:00<br>Author: Army Inform<br>Description: Про це повідомив увечері 15 березня голова Харківської облдержадміністрації Олег...<br>Images: <a href="https://armyinform.com.ua/wp-content/uploads/2024/03/zolochev.jpg">000000.jpg</a><br>Categories: Новини<br>Tags: ракетний удар рф, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-15T19-48-00-08-00/000000.jpg" srcset="../Images/2024-03-15T19-48-00-08-00/000000.jpg" width="1280"> </img></figure><!-- .post-thumbnail -->
<p><strong> За оновленими даними, окупанти вдарили по селу Золочеву ракетою «іскандер».  </strong></p>
<p>Про це <a href="https://t.me/synegubov/8734" rel="nofollow" target="_blank">повідомив увечері 15 березня</a> голова Харківської облдержадміністрації Олег Сінєгубов.</p>
<p>За <a href="https://t.me/dsns_telegram/26194" rel="nofollow" target="_blank">даними</a> ДСНС, ворог завдав удару ракетою по території медзакладу. В результаті сталися пожежі у двох будівлях: пункті екстреної медичної допомоги та недобудованому гуртожитку.</p>
<p>Крім того, вогнем були охоплені два авто екстреної медичної допомоги та два легковика.</p>
<p>Загальна площа пожежі склала близько 200 кв.м. Також на території лікарні пошкоджено будівлю медустанови, 4 автомобілі та щонайменше 16 поруч розташованих житлових будинків.</p>
<p>За попередніми даними, жертв і постраждалих немає.</p>
<p>Як <a href="https://armyinform.com.ua/2024/03/15/vorog-zastosuvav-rakety-iskander-m-z-okupovanogo-krymu-dlya-udaru-po-odesi/">повідомляла раніше АрміяInform</a>, ворог використовував ракети «іскандер» і для удару по Одесі, внаслідок чого <a href="https://armyinform.com.ua/2024/03/15/udar-po-odesi-zagynulo-vzhe-20-lyudej/">загинуло вже 20 людей</a>.</p>
</div><p>Source: <a href="https://armyinform.com.ua/2024/03/15/po-zolochevu-na-harkivshhyni-vorog-vdaryv-iskanderom-yak-i-po-odesi/">https://armyinform.com.ua/2024/03/15/po-zolochevu-na-harkivshhyni-vorog-vdaryv-iskanderom-yak-i-po-odesi/</a></p></body></html>