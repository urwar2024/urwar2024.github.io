<html><body><h1>росія розтрощила музей, магазин та заклад громадського харчування на Херсонщині</h1><hr/>Published Time: 2024-03-15T08:39:00+08:00<br>Author: Army Inform<br>Description: Про це інформує начальник Херсонської ОВА Олександр Прокудін.  Як зазначається, минулої...<br>Images: <a href="https://armyinform.com.ua/wp-content/uploads/2024/01/630_360_1691501685-238.png">000000.png</a><br>Categories: Новини<br>Tags: stoprussia, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-15T08-39-00-08-00/000000.png" srcset="../Images/2024-03-15T08-39-00-08-00/000000.png" width="630"> </img></figure><!-- .post-thumbnail -->
<p><strong> Минулої доби, 14 березня, противник вкотре обстріляв Херсонщину, внаслідок атаки є руйнування цивільної інфраструктури. </strong></p>
<p class="">Про це <a href="https://t.me/olexandrprokudin/2962" rel="nofollow" target="_blank">інформує</a> начальник Херсонської ОВА Олександр Прокудін.</p>
<p class="">Як зазначається, минулої доби противник обстрілював Михайлівку, Новоберислав, Дудчани, Червоний Маяк, Берислав, Вірівку, Кізомис, Новотягинку, Токарівку, Ромашкове, Антонівку, Понятівку та місто Херсон.</p>
<p class="">«російські військові поцілили у житлові квартали населених пунктів області, зокрема пошкоджено 6 багатоповерхівок та 5 приватних будинки», — розповів очільник ОВА.</p>
<p class="">За словами Олександра Прокудіна, внаслідок обстрілів зафіксовані влучання в музей, магазин та заклад громадського харчування. Були пошкоджені гаражне приміщення автотранспортного підприємства, автобуси, комунальна техніка та легкові автомобілі.</p>
<p class="">На щастя, за цю добу постраждалих серед цивільного населення немає.</p>
<p class="">Крім цього, він додав, що Силам протиповітряної оборони в нашій області вдалось знищити 1 Shahed.</p>
<p>Нагадаємо, минулої доби агресор завдав <a href="https://armyinform.com.ua/2024/03/15/mynuloyi-doby-agresor-zavdav-majzhe-300-udariv-po-zaporizkij-oblasti/">майже 300 ударів</a> по Запорізькій області.</p>
<p>Як повідомляла АрміяInform, на Вінниччині через влучання БПЛА в житловий будинок <a href="https://armyinform.com.ua/2024/03/15/na-vinnychchyni-cherez-vluchannya-bpla-u-zhytlovyj-budynok-zagynula-lyudyna/">загинула людина</a>.</p>
</div><p>Source: <a href="https://armyinform.com.ua/2024/03/15/rosiya-roztroshhyla-muzej-magazyn-ta-zaklad-gromadskogo-harchuvannya-na-hersonshhyni/">https://armyinform.com.ua/2024/03/15/rosiya-roztroshhyla-muzej-magazyn-ta-zaklad-gromadskogo-harchuvannya-na-hersonshhyni/</a></p></body></html>