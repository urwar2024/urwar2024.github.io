<html><body><h1>На Новопавлівському напрямку ворог 24 рази намагався прорвати оборону ЗСУ</h1><hr/>Published Time: 2024-03-15T07:17:00+08:00<br>Author: Army Inform<br>Description: Про це повідомляє Генеральний штаб ЗСУ.    На Куп’янському напрямку противник...<br>Images: <a href="https://armyinform.com.ua/wp-content/uploads/2023/11/398192034_3459683157615369_7399066330837902323_n.jpg">000000.jpg</a><br>Categories: Новини<br>Tags: війна, Генштаб ЗС України, оперативна інформація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="799" sizes="(max-width: 1200px) 100vw, 1200px" src="../Images/2024-03-15T07-17-00-08-00/000000.jpg" srcset="../Images/2024-03-15T07-17-00-08-00/000000.jpg" width="1200"> </img></figure><!-- .post-thumbnail -->
<p><strong> Протягом минулої доби відбулося 76 бойових зіткнень. </strong></p>
<p>Про це <a href="https://www.facebook.com/GeneralStaff.ua/posts/pfbid0fsdwUdH2rGhfQuxT5Zdgx9XKoLDZAm3WUW4XNP4SS5ofS1oFTPQTGUywBS1B4LhCl" rel="nofollow" target="_blank">повідомляє</a> Генеральний штаб ЗСУ.</p>
<p>На Куп’янському напрямку противник наступальних (штурмових) дій не вів.</p>
<p>На Лиманському напрямку нашими воїнами відбито 16 атак противника в районах населених пунктів Терни, Ямполівка, Роздолівка Донецької області та Білогорівка Луганської області, де ворог, за підтримки авіації, намагався прорвати оборону наших військ.</p>
<p>На Бахмутському напрямку силами оборони відбито 5 атак противника в районах Богданівки Іванівського та Кліщіївки Донецької області.</p>
<p>На Авдіївському напрямку нашими захисниками відбито 20 атак ворога в районах населених пунктів Бердичі, Орлівка, Тоненьке, Первомайське Донецької області.</p>
<p>На Новопавлівському напрямку сили оборони продовжують стримувати ворога в районах Красногорівки, Георгіївки, Новомихайлівки та Водяного Донецької області, де ворог, за підтримки авіації, 24 рази намагався прорвати оборону наших військ.</p>
<p>На Оріхівському напрямку ворог 7 разів атакував позиції наших захисників в районах Старомайорського Донецької області; Роботиного та західніше Вербового Запорізької області.</p>
<p>На Херсонському напрямку ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби, здійснено один безуспішний штурм позицій наших військ.</p>
<p>Водночас наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
<p>Як повідомляла АрміяInform, сили ППО уночі <a href="https://armyinform.com.ua/2024/03/15/syly-ppo-unochi-znyshhyly-vsi-zapushheni-vorogom-shahedy/">знищили</a> всі запущені ворогом «шахеди».</p>
</div><p>Source: <a href="https://armyinform.com.ua/2024/03/15/na-novopavlivskomu-napryamku-vorog-24-razy-namagavsya-prorvaty-oboronu-zsu/">https://armyinform.com.ua/2024/03/15/na-novopavlivskomu-napryamku-vorog-24-razy-namagavsya-prorvaty-oboronu-zsu/</a></p></body></html>