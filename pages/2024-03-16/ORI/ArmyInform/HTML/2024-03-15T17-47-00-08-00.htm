<html><body><h1>Заступник «міністра днр» пішов під суд</h1><hr/>Published Time: 2024-03-15T17:47:00+08:00<br>Author: Army Inform<br>Description: Про це повідомила 15 березня Київська обласна прокуратура.    Розслідуванням встановлено,...<br>Images: <a href="https://armyinform.com.ua/wp-content/uploads/2024/03/zradnyk_prokuratura.jpg">000000.jpg</a><br>Categories: Новини<br>Tags: Київська обласна прокуратура, колаборанти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="904" src="../Images/2024-03-15T17-47-00-08-00/000000.jpg" srcset="../Images/2024-03-15T17-47-00-08-00/000000.jpg" width="1280"> </img></figure><!-- .post-thumbnail -->
<p><strong> Прокурори скерували до суду обвинувальний акт стосовно колишнього працівника Донецького апеляційного адміністративного суду за фактами участі у терористичній організації та колабораційної діяльності.  </strong></p>
<p>Про це <a href="https://kobl.gp.gov.ua/ua/news.html?_m=publications&amp;_c=view&amp;_t=rec&amp;id=355736" rel="nofollow" target="_blank">повідомила 15 березня</a> Київська обласна прокуратура.</p>
<p>Розслідуванням встановлено, що у грудні 2018 року, підтримуючи агресію рф, обвинувачений  добровільно погодився на пропозицію окупантів та обійняв посаду «першого заступника міністра юстиції днр».</p>
<p>У складі делегацій псевдоміністерства він здійснював підписання наказів, меморандумів, очолював делегації, проводив робочі зустрічі та інші дії, які сприяли діяльності терористичної організації.</p>
<p>З метою формування у громадян думки щодо законності органів, створених окупаційною адміністрацією держави-агресора, здійснював публічні виступи на території тимчасово окупованих населених пунктів Донецької області — селища Мангуш та Нікольське.</p>
<p>Також обвинувачений передавав зібрану працівниками «міністерства» допомогу бойовикам, які воюють проти Збройних Сил України.</p>
<p>Досудове розслідування здійснювалось слідчими територіального управління ДБР, розташованого у м. Києві.</p>
<p>Як <a href="https://armyinform.com.ua/2024/03/04/staly-vidomi-imena-shhe-25-kolaborantiv-yaki-perejshly-do-okupaczijnogo-mvs-rf-na-hersonshhyni/">повідомляла АрміяInform</a>, стали відомі імена ще 25 колаборантів, які перейшли до окупаційного «мвс рф» на Херсонщині.</p>
</div><p>Source: <a href="https://armyinform.com.ua/2024/03/15/zastupnyk-ministra-dnr-pishov-pid-sud/">https://armyinform.com.ua/2024/03/15/zastupnyk-ministra-dnr-pishov-pid-sud/</a></p></body></html>