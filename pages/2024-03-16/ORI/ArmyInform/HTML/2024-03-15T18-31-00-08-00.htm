<html><body><h1>На Одещині затримали форсувальників Дністра</h1><hr/>Published Time: 2024-03-15T18:31:00+08:00<br>Author: Army Inform<br>Description: Про це повідомила 15 березня Державна прикордонна служба    Затримані виявились...<br>Images: <a href="https://armyinform.com.ua/wp-content/uploads/2024/03/prykordonnyky_dnister.jpeg">000000.jpeg</a><br>Categories: Новини<br>Tags: ДПСУ, Одещина, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1204" sizes="(max-width: 1600px) 100vw, 1600px" src="../Images/2024-03-15T18-31-00-08-00/000000.jpeg" srcset="../Images/2024-03-15T18-31-00-08-00/000000.jpeg" width="1600"> </img></figure><!-- .post-thumbnail -->
<p><strong> Прикордонники Морської охорони спільно з колегами Білгород-Дністровського загону затримали на березі річки Дністер порушників державного кордону.  </strong></p>
<p>Про це <a href="https://dpsu.gov.ua/ua/news/Morski-prikordonniki-zatrimali-porushnikiv-derzhavnogo-kordonu/" rel="nofollow" target="_blank">повідомила 15 березня</a> Державна прикордонна служба</p>
<p>Затримані виявились мешканцями Одеси та Татарбунарського району.</p>
<p>Як з’ясувалося, за допомогою гумового човна та «озброївшись» гідрокостюмами порушники намагалися вплав перетнути Дністер та незаконно потрапити до сусідньої Молдови.</p>
<p>Про наміри правопорушників прикордонникам стало відомо завчасно, завдяки випереджувальній інформації співробітників оперативних підрозділів. Для пошуку залучили катер Морської охорони.</p>
<p>За спробу незаконного перетину державного кордону порушників притягнуто до адміністративної відповідальності. Подальшу долю чоловіків вже вирішуватиме суд.</p>
<p>Зазначимо, що наважившись на такий вчинок чоловіки могли загинути, зважаючи на погодні умови та течію річки.</p>
<p>Раніше <a href="https://armyinform.com.ua/2024/02/27/na-kordoni-z-moldovoyu-prolunaly-postrily/">АрміяInform повідомляла</a>, що на кордоні з Молдовою ухилянтів довелося зупиняти пострілами.</p>
</div><p>Source: <a href="https://armyinform.com.ua/2024/03/15/na-odeshhyni-zatrymaly-forsuvalnykiv-dnistra/">https://armyinform.com.ua/2024/03/15/na-odeshhyni-zatrymaly-forsuvalnykiv-dnistra/</a></p></body></html>