<html><body><h1>Генштаб ЗСУ: за добу росіяни 68 разів атакували Сили оборони</h1><hr/>Published Time: 2024-03-15T19:22:00+08:00<br>Author: Army Inform<br>Description: Про це повідомив увечері 15 березня Генеральний штаб Збройних Сил України.    На...<br>Images: <a href="https://armyinform.com.ua/wp-content/uploads/2024/03/zvedennya-gsh.jpg">000000.jpg</a><br>Categories: Новини<br>Tags: Зведення ГШ ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="638" src="../Images/2024-03-15T19-22-00-08-00/000000.jpg" srcset="../Images/2024-03-15T19-22-00-08-00/000000.jpg" width="741"> </img></figure><!-- .post-thumbnail -->
<p><strong> Ворог завдав 8 ракетних та 57 авіаційних ударів, здійснив 46 обстрілів з реактивних систем залпового вогню по позиціях наших військ та населених пунктах.  </strong></p>
<p>Про це<a href="https://www.facebook.com/GeneralStaff.ua/posts/pfbid02Y5BNUz9h2ASPyHWk6BLrTqqBdMQtev6nNtvTvL2JuCcvHLu6tQiZD4qMiFRukj9Pl" rel="nofollow" target="_blank"> повідомив увечері 15 березня</a> Генеральний штаб Збройних Сил України.</p>
<p><strong>На Волинському та Поліському напрямках</strong> оперативна ситуація без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському</strong> напрямках противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p><strong>На Куп’янському напрямку</strong> Сили оборони відбили 3 атаки противника в районах населених пунктів Синьківка, Табаївка Харківської області, де ворог намагався покращити своє тактичне положення.</p>
<p><strong>На Лиманському напрямку</strong> наші воїни відбили 9 атак противника в районах населених пунктів Білогорівка Луганської області та Терни, Роздолівка Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> ворог наступальних (штурмових) дій не вів. Противник завдав авіаційного удару в районі населеного пункту Часів Яр Донецької області.</p>
<p><strong>На Авдіївському напрямку</strong> наші захисники відбили понад 20 атак ворога в районах населених пунктів Бердичі, Орлівка, Тоненьке, Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 22 рази намагався прорвати оборону наших військ.</p>
<p><strong>На Оріхівському напрямку</strong> ворог 5 разів атакував позиції наших захисників в районах Старомайорського Донецької області та Роботиного Запорізької області.</p>
<p>В зоні відповідальності ОСУВ «Одеса»,<strong> на Херсонському напрямку</strong>, протягом доби ворог здійснив 3 даремних штурми позицій наших військ.</p>
<p>Протягом доби авіація Сил оборони завдала ударів по 7 районах зосередження особового складу, озброєння та військової техніки противника.</p>
<p>Як <a href="https://armyinform.com.ua/2024/03/15/prezydent-proviv-naradu-z-ministrom-oborony-ta-golovkomom-stosovno-droniv/">повідомляла раніше АрміяInform</a>, Президент провів нараду з Міністром оборони та Головкомом щодо ситуації на фронті та дронів.</p>
</div><p>Source: <a href="https://armyinform.com.ua/2024/03/15/genshtab-zsu-za-dobu-rosiyany-68-raziv-atakuvaly-syly-oborony/">https://armyinform.com.ua/2024/03/15/genshtab-zsu-za-dobu-rosiyany-68-raziv-atakuvaly-syly-oborony/</a></p></body></html>