<html><body><h1>Трьох зрадників засуджено до 15 років тюрми</h1><hr/>Published Time: 2024-03-15T16:27:00+08:00<br>Author: Army Inform<br>Description: Про це повідомило 15 березня Державне бюро розслідувань.    Суд визнав винним у державній...<br>Images: <a href="https://armyinform.com.ua/wp-content/uploads/2024/03/dbr_zradnyk.jpg">000000.jpg</a><br>Categories: Новини<br>Tags: ДБР, державна зрада<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-15T16-27-00-08-00/000000.jpg" srcset="../Images/2024-03-15T16-27-00-08-00/000000.jpg" width="1280"> </img></figure><!-- .post-thumbnail -->
<p><strong> За матеріалами ДБР суд призначив 15 років тюрми трьом зрадникам, які співпрацювали з окупантами.  </strong></p>
<p>Про це <a href="https://t.me/DBRgovua/4251" rel="nofollow" target="_blank">повідомило 15 березня</a> Державне бюро розслідувань.</p>
<p>Суд визнав винним у державній зраді колишнього правоохоронця, який перейшов на службу до окупантів у Якимівці Мелітопольського району на Запоріжжі. Йому призначене покарання у вигляді позбавлення волі на строк 15 років з конфіскацією майна.</p>
<p>Також 15 років тюрми заочно отримала експравоохоронниця з міста Хрустальний Луганської області, яка пішла на службу в незаконному збройному формуванні терористичної організації «лнр». Суд визнав експравоохоронницю винною у державній зраді, участі в збройних формуваннях та терористичній організації.</p>
<p>За рішенням суду, експрацівник ДАІ з Антрацита на Луганщині також проведе за ґратами 15 років. Після окупації міста російськими військами фігурант не тільки служить окупантам, а й допомагає псевдовладі поширювати ідеї «русского міра» серед молоді. Суд визнав експравоохоронця винним в державній зраді, добровільному зайнятті посади в незаконних правоохоронних органах, участі в терористичній організації та незаконних збройних формуваннях.</p>
<p>Раніше <a href="https://armyinform.com.ua/2024/03/15/u-zaporizhzhi-zatrymaly-rosijskogo-shpyguna-za-korablyamy-zsu-yakyj-prykydavsya-dalekobijnykom/">АрміяInform повідомляла</a>, що в Запоріжжі затримали росіянина, який шпигував за кораблями ЗСУ, прикидаючись далекобійником.</p>
</div><p>Source: <a href="https://armyinform.com.ua/2024/03/15/troye-zradnykiv-otrymaly-po-15-rokiv/">https://armyinform.com.ua/2024/03/15/troye-zradnykiv-otrymaly-po-15-rokiv/</a></p></body></html>