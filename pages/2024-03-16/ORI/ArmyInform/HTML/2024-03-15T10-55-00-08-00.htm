<html><body><h1>ГУР про «вибори» у рф: окупанти залучають «мертві душі» та дозволяють голосувати без присутності й документів</h1><hr/>Published Time: 2024-03-15T10:55:00+08:00<br>Author: Army Inform<br>Description: Про це йдеться на сайті ГУР МОУ.    «Це значно полегшує «виборчим комісіям» завдання з...<br>Images: <a href="https://armyinform.com.ua/wp-content/uploads/2024/03/42_main-v1696349998.png">000000.png</a><br>Categories: Новини<br>Tags: вибори на ТОТ, Головне управління розвідки МО України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="430" src="../Images/2024-03-15T10-55-00-08-00/000000.png" srcset="../Images/2024-03-15T10-55-00-08-00/000000.png" width="820"> </img></figure><!-- .post-thumbnail -->
<p><strong> Головне управління розвідки Міністерства оборони України повідомляє, що керівництво міноборони рф дозволило військовослужбовцям, які беруть учать у так званій сво голосувати за путіна, навіть не з'являючись на «виборчі дільниці». </strong></p>
<p>Про це <a href="https://gur.gov.ua/content/perevahy-dlia-uchasnykiv-svo-holosuvaty-za-putina-mozhna-navit-pislia-zahybeli.html" rel="nofollow" target="_blank">йдеться</a> на сайті ГУР МОУ.</p>
<p>«Це значно полегшує «виборчим комісіям» завдання з фальсифікації результатів», — йдеться в повідомленні.</p>
<p>Згідно з останніми вказівками головного військово-політичного управління мо рф, критерії ідентифікації виборців з числа військовослужбовців спрощені настільки, що немає необхідності для їхньої фізичної участі в голосуванні. А для підтвердження особи не потрібен паспорт чи військовий квиток — достатньо навіть фотокопії документів.</p>
<p>У розвідці наголошують, що у такий спосіб російські «виборчі комісії» намагатимуться збільшити кількість виборців путіна, залучивши до «голосування» так звані мертві душі.</p>
<p>Зокрема, до числа осіб, що «проголосували», поряд із наявними військовослужбовцями, планують додати також і тих, хто нещодавно загинув, зник безвісти або потрапив у полон.</p>
<p>Враховуючи, що українські захисники, за офіційними даними, щодня завдають російським загарбникам численних втрат на території України, кількість тих, хто у такий спосіб «підтримає» путіна, може виявитися досить значною.</p>
<p>«кремль здійснює цілий комплекс заходів для фіктивного проведення так званих «виборів президента рф». Хоча усім очевидно, що ні сам факт цих виборів, ані їх результати не є засобом легітимізації путінського правління ні в росії, та за її межами», — йдеться в повідомленні.</p>
<p>Як повідомляла АрміяInform, США <a href="https://armyinform.com.ua/2024/03/15/ssha-zasudzhuyut-rosijski-vybory-na-okupovanyh-terytoriyah-ukrayiny-derzhdep/">засуджують</a> російські вибори на окупованих територіях України.</p>
</div><p>Source: <a href="https://armyinform.com.ua/2024/03/15/gur-pro-vybory-na-tot-okupanty-zaluchayut-mertvi-dushi-ta-dozvolyayut-golosuvaty-bez-prysutnosti-ta-dokumentiv/">https://armyinform.com.ua/2024/03/15/gur-pro-vybory-na-tot-okupanty-zaluchayut-mertvi-dushi-ta-dozvolyayut-golosuvaty-bez-prysutnosti-ta-dokumentiv/</a></p></body></html>