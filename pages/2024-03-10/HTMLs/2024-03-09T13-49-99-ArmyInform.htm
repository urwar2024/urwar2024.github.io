<html><body>
<h1>На Таврійському напрямку відбуваються дві третини боїв усього фронту: стали відомі втрати рф</h1>
<hr/>
Author: Army Inform
<br>
Categories: Важливо, Новини
<br>
Description: Про це повідомив командувач ОСУВ «Таврія» бригадний генерал Олександр Тарнавський.   ...
<br>
Published Time: 2024-03-09T13-49-99
<br>
Tags: втрати ворога, втрати рф, Олександр Тарнавський, Таврійський напрямок, Хроніка війни
<br>
Images: <a href="https://armyinform.com.ua/wp-content/uploads/2024/03/photo1709905141.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../ORI/ArmyInform/Images/2024-03-09T13-49-99/000000.jpeg" srcset="../ORI/ArmyInform/Images/2024-03-09T13-49-99/000000.jpeg" width="1280"/> </figure><!-- .post-thumbnail -->
<p><strong> За минулу добу в зоні відповідальності ОСУВ «Таврія» відбулося 45 бойових зіткнень — це 2/3 боїв усього російсько-українського фронту. </strong></p>
<p>Про це <a href="https://t.me/otarnavskiy/580" rel="nofollow" target="_blank">повідомив</a> командувач ОСУВ «Таврія» бригадний генерал Олександр Тарнавський.</p>
<p>Противник завдав 29 авіаударів, 4 ракетні удари, 98 ударів дронами-камікадзе, вчинив 1056 обстрілів.</p>
<p>Загальні втрати противника за добу склали: в живій силі — 346 осіб (убитими й пораненими), в озброєнні та військовій техніці – 61 одиниця, не враховуючи БПЛА.</p>
<p>Було знищено один танк, 16 бойових бронемашин, 15 артсистем, два ПТРК, один СПГ/АГС, 20 автомобілів та 6 одиниць спецтехніки. Нейтралізовано засобами РЕБ або збито 238 БПЛА різних типів.</p>
<p>Сили оборони України знищили ще чотири важливі об’єкти ворога, серед яких командний пункт і бліндажі.</p>
<p>Серед ураженої ворожої техніки — станції РЕБ «Гроза», «Житель» та «Леєр-3». Також знищено машину для мінування, комплекс відеоспостереження «Муром-М», три ударні дрони Shahed-136,  три «ланцети», один БПЛА «Суперкам» тощо.</p>
<p>«Оперативна обстановка складна, але контрольована. Наші війська продовжують нищити російських загарбників. Виконують вогневі завдання артилерія, авіація, ударні безпілотні авіакомплекси», — наголосив Олександр Тарнавський.</p>
<p>Як повідомляла АрміяInform, на півдні окупанти вперше за десять днів<a href="https://armyinform.com.ua/2024/03/09/na-pivdni-okupanty-vpershe-za-10-dniv-navazhylysya-zastosuvaty-taktychnu-aviacziyu-dlya-pusku-kab/"> наважилися</a> спрямувати керовану авіабомбу з літака тактичної авіації. Ворог тривалий час не використовував тактичну авіацію після лютневого «літакопаду».</p>
</div>

<p>Source: <a href="https://armyinform.com.ua/2024/03/09/na-tavrijskomu-napryamku-vidbvuvayutsya-dvi-tretyny-boyiv-usogo-frontu-staly-vidomi-vtraty-rf/">https://armyinform.com.ua/2024/03/09/na-tavrijskomu-napryamku-vidbvuvayutsya-dvi-tretyny-boyiv-usogo-frontu-staly-vidomi-vtraty-rf/</a></p>
</body></html>