<html><body><h1>Генпрокурори України та США обговорили співпрацю у розслідуванні воєнних злочинів рф</h1><hr/>Published Time: 2024-03-09T20-12-99<br>Author: Army Inform<br>Description: Про це повідомив Офіс Генпрокурора.    Серед основних тем зустрічі: продовження та...<br>Images: <a href="https://armyinform.com.ua/wp-content/uploads/2024/03/f01a1abe-4ab2-4bf4-8569-6306ba56e852.jpeg">000000.jpeg</a><br>Categories: Новини<br>Tags: Андрій Костін, воєнні злочини рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-09T20-12-99/000000.jpeg" srcset="../Images/2024-03-09T20-12-99/000000.jpeg" width="1280"> </img></figure><!-- .post-thumbnail -->
<p><strong> Генеральний прокурор України Андрій Костін провів зустріч з генеральним прокурором США Мерріком Гарландом під час робочої поїздки до Вашингтону. </strong></p>
<p>Про це <a href="https://t.me/pgo_gov_ua/22284" rel="nofollow" target="_blank">повідомив</a> Офіс Генпрокурора.</p>
<p>Серед основних тем зустрічі: продовження та розвиток співпраці у розслідуванні воєнних злочинів, посилення інституційної спроможності українських органів прокуратури та правопорядку, а також прогрес у боротьбі з корупцією та транснаціональною організованою злочинністю.</p>
<p>«Наше стратегічне партнерство з Міністерством юстиції США є надважливим для зусиль України у сфері правосуддя», — зазначив Андрій Костін.</p>
<p>Генпрокурор зауважив, що вже багато було досягнуто спільними зусиллями. У грудні Міністерство юстиції США оприлюднило історичні обвинувачення у воєнних злочинах проти 4 проросійських бойовиків.</p>
<p>Також активізовано роботу з групою Disruptive Technology Strike Force – для припинення незаконного експорту технологій до рф — та Task Force KleptoCapture — щодо розшуку, арешту та конфіскації російських активів, пов’язаних з фінансуванням війни.</p>
<p>«І ще багато роботи попереду. Єдність, професіоналізм та відданість справі приносять вражаючі результати. Працюємо разом заради перемоги справедливості», — наголосив Андрій Костін.</p>
<p>Раніше Генпрокурор Андрій Костін <a href="https://armyinform.com.ua/2024/03/05/genprokuror-andrij-kostin-sogodni-my-pobachyly-yak-zdijsnyuyetsya-pravosuddya/">прокоментував</a> видачу Міжнародним кримінальним судом ордерів на арешт російських генералів.</p>
<p> </p>
</div><p>Source: <a href="https://armyinform.com.ua/2024/03/09/genprokurory-ukrayiny-ta-ssha-obgovoryly-spivpraczyu-u-rozsliduvanni-voyennyh-zlochyniv-rf/">https://armyinform.com.ua/2024/03/09/genprokurory-ukrayiny-ta-ssha-obgovoryly-spivpraczyu-u-rozsliduvanni-voyennyh-zlochyniv-rf/</a></p></body></html>