<html><body><h1>На півдні окупанти вперше за 10 днів наважилися застосувати тактичну авіацію для пуску КАБ</h1><hr/>Published Time: 2024-03-09T13-37-99<br>Author: Army Inform<br>Description: Про це повідомили Сили оборони півдня України.    Війська рф вдарили по середмістю...<br>Images: <a href="https://armyinform.com.ua/wp-content/uploads/2023/07/aviacziya-rf.jpg">000000.jpg</a>&nbsp;<a href="https://armyinform.com.ua/wp-content/uploads/2024/02/f3b42557-2102-492f-b357-c9e6011d575a.jpeg">000001.jpeg</a><br>Categories: Новини<br>Tags: КАБ, Сили оборони Півдня України, тактична авіація рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="576" src="../Images/2024-03-09T13-37-99/000000.jpg" srcset="../Images/2024-03-09T13-37-99/000000.jpg" width="900"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Окупанти на південному напрямку вперше за десять днів наважилися спрямувати керовану авіабомбу з літака тактичної авіації. </strong></p>
<p>Про це <a href="https://t.me/SJTF_Odes/6984" rel="nofollow" target="_blank">повідомили</a> Сили оборони півдня України.</p>
<p>Війська рф <a href="https://armyinform.com.ua/2024/03/09/vorog-atakuvav-herson-aviacziyeyu-vidomo-pro-2-zagyblyh/">вдарили</a> по середмістю Херсону по житловій п’ятиповерхівці. Постраждала 7-річна дитина.</p>
<p>Окупанти тривалий час не використовували тактичну авіацію після лютневого «літакопаду».</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/02/29/garyachyj-lyutyj-ukrayinska-ppo-za-misyacz-zbyla-rosijskyh-litakiv-na-milyard-dolariv/" target="_blank"><div class="ai-readalso-content"><div class="ai-readalso-title">Гарячий лютий: українська ППО за місяць збила російських літаків на мільярд доларів</div></div><div class="ai-readalso-thumbnail"><img alt="Гарячий лютий: українська ППО за місяць збила російських літаків на мільярд доларів" src="../Images/2024-03-09T13-37-99/000001.jpeg" srcset="../Images/2024-03-09T13-37-99/000001.jpeg"/></div></a></figure>
<p>Також повідомляється, що на півдні окупанти активно проводять аеророзвідку, продовжують тиск артилерією, застосовують велику кількість ударних дронів різних типів.</p>
<p>В операційній зоні Сил оборони півдня не припиняється щоденна контрбатарейна боротьба. Хоча протягом поточної доби ворог штурмових дій не вів, проте, здійснював артилерійські та мінометні обстріли в районі Кринок.</p>
<p>«Наші воїни утримують позиції, здійснюють заходи з укріплення та розширення плацдарму на лівобережжі Дніпра», — йдеться у повідомленні.</p>
<p>Як повідомляла АрміяInform, 2 березня командування Повітряних Сил ЗСУ <a href="https://armyinform.com.ua/2024/03/02/u-povitryanyh-sylah-pidtverdyly-znyshhennya-odnogo-rosijskogo-vynyshhuvacha-su-34/">підтвердило</a> збиття російського винищувача-бомбардувальника Су-34. Загалом протягом лютого було збито 13 ворожих літаків.</p>
</div><p>Source: <a href="https://armyinform.com.ua/2024/03/09/na-pivdni-okupanty-vpershe-za-10-dniv-navazhylysya-zastosuvaty-taktychnu-aviacziyu-dlya-pusku-kab/">https://armyinform.com.ua/2024/03/09/na-pivdni-okupanty-vpershe-za-10-dniv-navazhylysya-zastosuvaty-taktychnu-aviacziyu-dlya-pusku-kab/</a></p></body></html>