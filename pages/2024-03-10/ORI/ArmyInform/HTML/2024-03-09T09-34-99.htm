<html><body><h1>Ворог атакував Херсон авіацією: відомо про 2 загиблих</h1><hr/>Published Time: 2024-03-09T09-34-99<br>Author: Army Inform<br>Description: Про це інформує начальник Херсонської ОВА Олександр Прокудін.  «Минулої доби противник...<br>Images: <a href="https://armyinform.com.ua/wp-content/uploads/2023/11/okupanty-obstrilyaly-mista.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="736" sizes="(max-width: 980px) 100vw, 980px" src="../Images/2024-03-09T09-34-99/000000.jpg" srcset="../Images/2024-03-09T09-34-99/000000.jpg" width="980"> <figcaption class="wp-caption-text">
		Ілюстративне фото.</figcaption>
</img></figure><!-- .post-thumbnail -->
<p><strong> Уночі ворог вдарив по Херсону з авіації. Було зафіксовано влучання авіабомби у багатоповерхівку. Також внаслідок обстрілів в обласному центрі пошкоджено медичну установу та припортову інфраструктуру. </strong></p>
<p class="">Про це <a href="https://t.me/olexandrprokudin/2926" rel="nofollow" target="_blank">інформує</a> начальник Херсонської ОВА Олександр Прокудін.</p>
<p class="">«Минулої доби противник обстрілював Тягинку, Милове, Качкарівку, Білозерку, Томарине, Михайлівку, Ольгівку, Гаврилівку, Кізомис, Антонівку, Веселе, Козацьке, Велетенське, Приозерне, Софіївку, Станіслав, Садове, Придніпровське та місто Херсон», — зазначив він.</p>
<p class="">Крім цього, російські військові поцілили у житлові квартали населених пунктів області, зокрема були пошкоджені 4 багатоповерхівки та 30 приватних будинків.</p>
<p class="">«Внаслідок ворожих атак у населених пунктах області були влучання у дві адмінбудівлі, дитячий садок, газогони, гаражне приміщення та автівки», — додав Олександр Прокудін.</p>
<p class="">За словами очільника ОВА, через російську агресію 2 людини загинули, ще 2 — дістали поранення, одна з них — дитина.</p>
<p>Як повідомляла АрміяInform, на Дніпропетровщині росармія <a href="https://armyinform.com.ua/2024/03/09/na-dnipropetrovshhyni-rosarmiya-atakuvala-promyslove-pidpryyemstvo-udarnym-dronom/">атакувала промислове підприємство ударним дроном</a>.</p>
</div><p>Source: <a href="https://armyinform.com.ua/2024/03/09/vorog-atakuvav-herson-aviacziyeyu-vidomo-pro-2-zagyblyh/">https://armyinform.com.ua/2024/03/09/vorog-atakuvav-herson-aviacziyeyu-vidomo-pro-2-zagyblyh/</a></p></body></html>