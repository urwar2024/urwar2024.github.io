<html><body><h1>Армія рф 37 разів намагалася штурмувати Новопавлівський та Авдіївський напрямки</h1><hr/>Published Time: 2024-03-09T07-38-99<br>Author: Army Inform<br>Description: Про це інформує Генеральний штаб ЗС України.  На Куп’янському напрямку ворог 3 рази...<br>Images: <a href="https://armyinform.com.ua/wp-content/uploads/2024/01/1-33.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ГШ ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="720" src="../Images/2024-03-09T07-38-99/000000.jpg" srcset="../Images/2024-03-09T07-38-99/000000.jpg" width="1080"> </img></figure><!-- .post-thumbnail -->
<p><strong> Протягом минулої доби за уточненою інформацією зафіксовано 63 бойових зіткнення. Також ворог завдав 8 ракетних та 107 авіаційних ударів, здійснив 113 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02BLLRMgk3QJ1w1Zi6t6rjBMCYiNpPxjAFtRrBtQufMKMTwGKj1D6wzneVLiu1YNVtl" rel="nofollow" target="_blank">інформує</a> Генеральний штаб ЗС України.</p>
<p class=""><strong>На Куп’янському напрямку</strong> ворог 3 рази атакував позиції наших захисників в районах населених пунктів Синьківка та Кислівка Харківської області, намагаючись покращити своє тактичне положення.</p>
<p class=""><strong>На Лиманському напрямку</strong> нашими воїнами відбито 5 атак противника в районах населених пунктів Терни та Спірне Донецької області.</p>
<p class=""><strong>На Бахмутському напрямку</strong> Силами оборони відбито 9 атак противника в районах населених пунктів Андріївка та Кліщіївка.</p>
<p class=""><strong>На Авдіївському напрямку</strong> нашими захисниками відбито 15 атак ворога в районах населених пунктів Бердичі, Орлівка, Тоненьке, Первомайське та Невельське.</p>
<p class=""><strong>На Новопавлівському напрямку</strong> Сили оборони продовжують стримувати ворога в районах Побєди, Красногорівки та Новомихайлівки Донецької області, де ворог, за підтримки авіації, 22 рази намагався прорвати оборону наших військ.</p>
<p class=""><strong>На Оріхівському напрямку</strong> відбито 8 атак противника в районах Роботиного та західніше Вербового Запорізької області.</p>
<p class=""><strong>На Херсонському напрямку</strong> Сили оборони надалі продовжують утримання позицій.</p>
</div><p>Source: <a href="https://armyinform.com.ua/2024/03/09/armiya-rf-37-raziv-namagalasya-shturmuvaty-novopavlivskyj-ta-avdiyivskyj-napryamky/">https://armyinform.com.ua/2024/03/09/armiya-rf-37-raziv-namagalasya-shturmuvaty-novopavlivskyj-ta-avdiyivskyj-napryamky/</a></p></body></html>