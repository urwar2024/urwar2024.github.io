<html><body><h1>Генштаб ЗСУ: ворог намагався прорвати оборону на Новопавлівському та Авдіївському напрямках</h1><hr/>Published Time: 2024-03-09T19-18-99<br>Author: Army Inform<br>Description: Про це повідомив Генеральний штаб ЗС України на своїй Facebook-сторінці.    На...<br>Images: <a href="https://armyinform.com.ua/wp-content/uploads/2024/03/432330306_753839726929108_9052254059913444860_n.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="614" src="../Images/2024-03-09T19-18-99/000000.jpg" srcset="../Images/2024-03-09T19-18-99/000000.jpg" width="1080"> </img></figure><!-- .post-thumbnail -->
<p><strong> Протягом доби на фронті відбулося 58 бойових зіткнень. Загалом ворог завдав 3 ракетних та 61 авіаційний удар, здійснив 70 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0dbi51A5aWAGgxJhvesUtkHCJFQo9KQTs4Nh3MakThQKZ3tQTVCxQdqDzcHLXv57Sl?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> наші воїни відбили 6 атак противника в районах населених пунктів Терни та Спірне Донецької області, де ворог намагався прорвати оборону наших військ.</p>
<p><strong>На Бахмутському напрямку</strong> Сили оборони відбили 5 атак противника в районах населених пунктів Богданівка, Кліщіївка, Андріївка Донецької області, де ворог намагався покращити своє тактичне положення.</p>
<p><strong>На Авдіївському напрямку</strong> наші захисники відбили 11 атак ворога в районах населених пунктів Бердичі, Орлівка, Тоненьке, Первомайське Донецької області.</p>
<p><strong>На Новопавлівському напрямку </strong>сили оборони продовжують стримувати ворога в районах Красногорівки, Георгіївки, Новомихайлівки Донецької області, де ворог, за підтримки авіації, 21 раз намагався прорвати оборону наших військ.</p>
<p><strong>На Оріхівському напрямку</strong> ворог 6 разів атакував позиції наших захисників в районах населених пунктів Роботине та західніше Вербового Запорізької області.</p>
<p>У зоні відповідальності ОСУВ «Одеса» <strong>на Херсонському напрямку</strong> ворог здійснив артилерійські та мінометні обстріли по районах понад 20 населених пунктів, серед них місто Херсон та Осокорівка, Берислав, Одрадокам’янка, Токарівка, Антонівка, Станіслав Херсонської області.</p>
</div><p>Source: <a href="https://armyinform.com.ua/2024/03/09/genshtab-zsu-vorog-namagavsya-prorvaty-oboronu-na-novopavlivskomu-ta-avdiyivskomu-napryamkah/">https://armyinform.com.ua/2024/03/09/genshtab-zsu-vorog-namagavsya-prorvaty-oboronu-na-novopavlivskomu-ta-avdiyivskomu-napryamkah/</a></p></body></html>