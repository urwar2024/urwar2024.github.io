<html><body><h1>Для просування на полі бою потрібно більше систем Patriot та паритет в артилерії — Президент</h1><hr/>Published Time: 2024-03-29T11:05:00+08:00<br>Author: Army Inform<br>Description: Про це він розповів у своєму телеграм-каналі.    «Ми вдячні за все Сполученим Штатам,...<br>Images: <a href="https://armyinform.com.ua/wp-content/uploads/2024/01/659aecb1627da-000026_1677264407_552364_big.webp">000000.webp</a><br>Categories: Новини<br>Tags: stoprussia, агресія рф, війна, Володимир Зеленський, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="763" src="../Images/2024-03-29T11-05-00-08-00/000000.png" srcset="../Images/2024-03-29T11-05-00-08-00/000000.png" width="1366"> </img></figure><!-- .post-thumbnail -->
<p><strong> Президент України Володимир Зеленський розповів про необхідність посилення протиповітряної оборони України, контрнаступальні дії росії та про те, чому підтримка Сполучених Штатів важлива для нас. </strong></p>
<p>Про це він <a href="https://t.me/V_Zelenskiy_official/9911" rel="nofollow" target="_blank">розповів</a> у своєму телеграм-каналі.</p>
<p>«Ми вдячні за все Сполученим Штатам, за велику допомогу для нас. Але один дуже серйозний момент — системи Patriot, розташовані в нас, прийшли не зі Сполучених Штатів. Кошти — 1,5-2 млрд доларів, — виділялися на ці системи та снаряди до них, але самі системи прибули з різних держав. Гроші ніколи до нас не заходили», — розповів Володимир Зеленський.</p>
<p>Володимир Зеленський також наголосив, що путін не налаштований на переговори та закінчення війни, тож Україна має стати сильною на полі бою. Для цього потрібні 2 речі — далекобійні ракети та більше систем Patriot.</p>
<p>«Україна ще не настільки сильна, як може бути. Потрібно дати нам змогу діяти на полі бою. Для цього необхідні дві речі: системи Patriot, які можуть передати нам Сполучені Штати, і паритет в артилерії. Системами Patriot ми розблокуємо небо, і наші хлопці будуть іти вперед», — резюмував глава держави.</p>
<p>Як повідомляла АрміяInform, Володимир Зеленський т<a href="https://armyinform.com.ua/2024/03/28/prezydent-rosiya-vytrachaye-milyardy-na-poshyrennya-haosu/">оркнувся ролі росії в дестабілізації ситуації по всьому світу</a>.</p>
</div><p>Source: <a href="https://armyinform.com.ua/2024/03/29/dlya-prosuvannya-na-poli-boyu-potribno-bilshe-system-patriot-ta-parytet-v-artyleriyi-prezydent/">https://armyinform.com.ua/2024/03/29/dlya-prosuvannya-na-poli-boyu-potribno-bilshe-system-patriot-ta-parytet-v-artyleriyi-prezydent/</a></p></body></html>