<html><body><h1>З окупації вдалося повернути ще трьох дітей Херсонщини</h1><hr/>Published Time: 2024-03-29T11:11:00+08:00<br>Author: Army Inform<br>Description: Про це повідомив начальник Херсонської ОВА Олександр Прокудін.  За його словами, батьки...<br>Images: <a href="https://armyinform.com.ua/wp-content/uploads/2024/02/children_ruflag.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, Херсонщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="900" sizes="(max-width: 1200px) 100vw, 1200px" src="../Images/2024-03-29T11-11-00-08-00/000000.jpg" srcset="../Images/2024-03-29T11-11-00-08-00/000000.jpg" width="1200"> <figcaption class="wp-caption-text">
		Юристка: росія користується становищем, в якому опинилися наші діти</figcaption>
</img></figure><!-- .post-thumbnail -->
<p><strong> Ще трьох дітей з Херсонщини вдалося повернути на підконтрольну Україні територію. Це хлопчики віком 5, 11 та 14 років. </strong></p>
<p class="">Про це <a href="https://t.me/olexandrprokudin/3090" rel="nofollow" target="_blank">повідомив</a> начальник Херсонської ОВА Олександр Прокудін.</p>
<p class="">За його словами, батьки дітей самостійно зв’язалися із представниками благодійної організації Save Ukraine та попросили допомогти вирватися з пекла окупації. Жити в таких умовах їм було вже несила.</p>
<p class="">«Нині на родини чекає тривала реабілітація та робота з психологами. Вони знаходяться у безпечному місці, де отримують необхідну допомогу», — розповів очільник ОВА.</p>
<p class="">Також Олександр Прокудін додав, що з початку 2024 року на підконтрольну Україні територію вдалось повернути 47 дітей із Херсонської області.</p>
<p class="">«Вдячний всім, хто об’єднує свої зусилля заради повернення на батьківщину всіх маленьких громадян України», — наголосив він.</p>
<p>Як повідомляла АрміяInform, понад 10 тисяч мирних українців <a href="https://armyinform.com.ua/2024/03/26/u-rosijskomu-poloni-perebuvayut-ponad-10-tysyach-czyvilnyh-zaruchnykiv-genprokuror/">утримують росіяни на окупованих територіях</a> і на території рф.</p>
</div><p>Source: <a href="https://armyinform.com.ua/2024/03/29/z-okupacziyi-vdalosya-povernuty-shhe-troh-ditej-hersonshhyny/">https://armyinform.com.ua/2024/03/29/z-okupacziyi-vdalosya-povernuty-shhe-troh-ditej-hersonshhyny/</a></p></body></html>