<html><body><h1>Рустем Умєров: потужності українського ОПК мають бути включені до європейського плану військового виробництва</h1><hr/>Published Time: 2024-03-29T20:16:00+08:00<br>Author: Army Inform<br>Description: Про це повідомило 29 березня Міністерство оборони України.    Міністр подякував за...<br>Images: <a href="https://armyinform.com.ua/wp-content/uploads/2024/03/umyerov_zustrich-z-francz-delegacziyeyu-scaled.jpg">000000.jpg</a><br>Categories: Новини<br>Tags: Рустем Умєров, Франція<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-29T20-16-00-08-00/000000.jpg" srcset="../Images/2024-03-29T20-16-00-08-00/000000.jpg" width="2048"> </img></figure><!-- .post-thumbnail -->
<p><strong> Міністр оборони України Рустем Умєров у Києві провів зустріч із Головою Національних зборів Франції Яель Брон-Піве. </strong></p>
<p>Про це <a href="https://www.mil.gov.ua/news/2024/03/29/potuzhnosti-ukrainskogo-opk-mayut-buti-vklyucheni-do-evropejskogo-planu-vijskovogo-virobnicztva-ministr-umerov/" rel="nofollow" target="_blank">повідомило 29 березня</a> Міністерство оборони України.</p>
<p>Міністр подякував за всебічну підтримку, яку Франція надає Україні, зокрема за підписання двосторонньої безпекової угоди.</p>
<p>«Підтримую погляди стосовно шляхів відсічі російської агресії проти України, які нещодавно висловив Президент Франції Емманюель Макрон», – сказав Рустем Умєров.</p>
<p>Він зазначив, що високо цінує плідну співпрацю зі своїм французьким колегою Себастьяном Лекорню, з яким перебуває у тісному контакті.</p>
<p>Українська делегація ознайомила французьких партнерів з поточною ситуацією на фронті, нагальними потребами українських військових, серед яких засоби ППО та артилерійські боєприпаси.</p>
<p>Рустем Умєров зауважив, що Україна готова співінвестувати у французькі оборонні технології та напряму купувати французьку продукцію.</p>
<p>«Переконаний, що потужності української оборонної промисловості мають бути включені до європейського плану військового виробництва», – сказав він.</p>
<p>Як повідомляла АрміяInform, майже 10 тисяч українських військових пройшли підготовку у Франції.</p>
</div><p>Source: <a href="https://armyinform.com.ua/2024/03/29/rustem-umyerov-potuzhnosti-ukrayinskogo-opk-mayut-buty-vklyucheni-do-yevropejskogo-planu-vijskovogo-vyrobnycztva/">https://armyinform.com.ua/2024/03/29/rustem-umyerov-potuzhnosti-ukrayinskogo-opk-mayut-buty-vklyucheni-do-yevropejskogo-planu-vijskovogo-vyrobnycztva/</a></p></body></html>