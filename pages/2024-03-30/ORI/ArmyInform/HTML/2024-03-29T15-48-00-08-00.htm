<html><body><h1>До переліку постачальників речового майна для ЗСУ додали шість українських виробників</h1><hr/>Published Time: 2024-03-29T15:48:00+08:00<br>Author: Army Inform<br>Description: Про це інформує Державний оператор тилу.    Зазначається, що це стало можливим завдяки...<br>Images: <a href="https://armyinform.com.ua/wp-content/uploads/2024/03/434315952_122151139238088621_5979768096540288641_n.jpg">000000.jpg</a><br>Categories: Новини<br>Tags: stoprussia, агресія рф, ДОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-29T15-48-00-08-00/000000.jpg" srcset="../Images/2024-03-29T15-48-00-08-00/000000.jpg" width="2048"> </img></figure><!-- .post-thumbnail -->
<p><strong> З початку діяльності Державного оператора тилу (ДОТ) шість нових українських виробників стали постачальниками речового майна для ЗСУ. </strong></p>
<p>Про це <a href="https://www.facebook.com/dotgovua/posts/pfbid03WudcLkXxNWRHM2Yqs9Luo5s5oDaM9h8e3oJLd6BY13DrENHVXoxjgwS7BpoFexcl" rel="nofollow" target="_blank">інформує</a> Державний оператор тилу.</p>
<p>Зазначається, що це стало можливим завдяки проактивній роботі ДОТ з ринком, роз’ясненню специфіки державних закупівель і наданню чіткого алгоритму дій щодо побудови процесів.</p>
<p>«Частка українських виробників, які постачають тилові товари для Збройних Сил України, зростає. Все частіше переможцями тендерів стають середні та малі виробники, особливо це стосується закупівель речового майна. Ми продовжимо роботу, спрямовану на збільшення частки українського виробника в наших закупівлях за рахунок кращого планування та укладання довгострокових контрактів. Вже працюємо над цим разом з Міністерством оборони», — зазначив генеральний директор Державного оператора тилу.</p>
<p>Загалом з грудня минулого року ДОТ уклав 87 договорів на постачання речового майна на суму 6,4 мільярда гривень. Під час презентації економічної платформи «Зроблено в Україні» був укладений ще один договір з українським виробником.</p>
<p>Як повідомляла АрміяInform, 300 фур з харчами від ДОТ <a href="https://armyinform.com.ua/2024/03/28/z00-fur-z-harchamy-vid-dot-poyihaly-u-vijskovi-chastyny-po-vsij-ukrayini/">поїхали</a> у військові частини по всій Україні.</p>
</div><p>Source: <a href="https://armyinform.com.ua/2024/03/29/do-pereliku-postachalnykiv-rechovogo-majna-dlya-zsu-dodaly-shist-ukrayinskyh-vyrobnykiv/">https://armyinform.com.ua/2024/03/29/do-pereliku-postachalnykiv-rechovogo-majna-dlya-zsu-dodaly-shist-ukrayinskyh-vyrobnykiv/</a></p></body></html>