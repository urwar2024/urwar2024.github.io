<html><body><h1>На Запоріжжі викрили банду, яка викрала 350 сонячних панелей з зони бойових дій</h1><hr/>Published Time: 2024-03-29T20:59:00+08:00<br>Author: Army Inform<br>Description: Про це повідомив 29 березня Офіс Генерального прокурора.    За даними слідства, один із...<br>Images: <a href="https://armyinform.com.ua/wp-content/uploads/2024/03/zaporizhzhya_sonyachni-paneli4.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sonyachni-paneli.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sonyachni-paneli2.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sonyachni-paneli3.jpeg">000003.jpeg</a><br>Categories: Новини<br>Tags: крадіжка, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="858" src="../Images/2024-03-29T20-59-00-08-00/000000.jpeg" srcset="../Images/2024-03-29T20-59-00-08-00/000000.jpeg" width="1353"> </img></figure><!-- .post-thumbnail -->
<p><strong> Злочинне угруповання з трьох місцевих жителів поцюпило панелі з території електростанцій, розташованих поблизу лінії фронту.  </strong></p>
<p>Про це <a href="https://gp.gov.ua/ua/posts/vikrito-zlocinne-ugrupovannya-yake-vikralo-350-sonyacnix-panelei-na-z-teritoriyi-elektrostancii-roztasovanix-v-zoni-boiovix-dii-na-zaporizzi" rel="nofollow" target="_blank">повідомив 29 березня</a> Офіс Генерального прокурора.</p>
<p>За даними слідства, один із підозрюваних розробив схему «швидкого» збагачення коштом майна одного з енергогенеруючих підприємств, яке було залишене власниками через повномасштабне вторгнення рф та розміщення поблизу лінії оборони Запорізької області.</p>
<p>Розуміючи, що через активні бойові дії у Василівському районі сонячні панелі, які розміщені на території двох електростанцій поблизу Степногірська, залишились без охорони та належного нагляду, вирішив їх викрасти.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="559205,559206,559207" data-itemtag="dl" data-link="file" data-max-width="100%" data-ratio="0.75514626218852" data-size="large" data-width="697"><div class="gallery galleryid-559203 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/zaporizhzhya_sonyachni-paneli.jpeg" href="https://armyinform.com.ua/wp-content/uploads/2024/03/zaporizhzhya_sonyachni-paneli.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-29T20-59-00-08-00/000001.jpeg" srcset="../Images/2024-03-29T20-59-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/zaporizhzhya_sonyachni-paneli2.jpeg" href="https://armyinform.com.ua/wp-content/uploads/2024/03/zaporizhzhya_sonyachni-paneli2.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-29T20-59-00-08-00/000002.jpeg" srcset="../Images/2024-03-29T20-59-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/zaporizhzhya_sonyachni-paneli3.jpeg" href="https://armyinform.com.ua/wp-content/uploads/2024/03/zaporizhzhya_sonyachni-paneli3.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-29T20-59-00-08-00/000003.jpeg" srcset="../Images/2024-03-29T20-59-00-08-00/000003.jpeg" width="150"/></a>
</dt></dl>
</div>
</div>
<p>До реалізації злочинного плану він залучив двох знайомих, яким запропонував здійснення безпосереднього демонтажу енергообладнання. На себе ж поклав функцію спостерігача за прилеглою місцевістю з метою запобігання викриття.</p>
<p>За вересень-листопад 2023 року членам угруповання вдалося демонтувати та викрасти понад 350 сонячних панелей вартістю понад 1,2 млн грн.</p>
<p>Тепер всім трьом оголошено про підозру.</p>
<p>Як <a href="https://armyinform.com.ua/2024/02/26/u-brytaniyi-stalasya-kradizhka-majna-dlya-ukrayinskyh-vijskovyh/">повідомляла АрміяInform</a>, у Британії сталася крадіжка майна для українських військових.</p>
</div><p>Source: <a href="https://armyinform.com.ua/2024/03/29/na-zaporizhzhi-vykryly-bandu-yaka-vykrala-350-sonyachnyh-panelej-z-zony-bojovyh-dij/">https://armyinform.com.ua/2024/03/29/na-zaporizhzhi-vykryly-bandu-yaka-vykrala-350-sonyachnyh-panelej-z-zony-bojovyh-dij/</a></p></body></html>