<html><body><h1>На в’їзді до Донеччини підняли прапори підрозділів, які її захищають</h1><hr/>Published Time: 2024-03-29T13:48:00+08:00<br>Author: Army Inform<br>Description: Про це 29 березня повідомив Генеральний штаб ЗСУ.    Стела на вʼїзді до Донецької області...<br>Images: <a href="https://armyinform.com.ua/wp-content/uploads/2024/03/donechchyna_prapory.jpg">000000.jpg</a><br>Categories: Новини<br>Tags: Донеччина, прапори<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="810" sizes="(max-width: 1080px) 100vw, 1080px" src="../Images/2024-03-29T13-48-00-08-00/000000.jpg" srcset="../Images/2024-03-29T13-48-00-08-00/000000.jpg" width="1080"> </img></figure><!-- .post-thumbnail -->
<p><strong> Біля стели на в'їзді в Донецьку область були підняті прапори тих бригад, батальйонів і підрозділів Сил оборони, які боронять Донеччину від російського окупанта. </strong></p>
<p>Про це <a href="https://t.me/GeneralStaffZSU/13911" rel="nofollow" target="_blank">29 березня повідомив</a> Генеральний штаб ЗСУ.</p>
<p>Стела на вʼїзді до Донецької області має український національний елемент — мозаїчну вишиванку і притаманні тільки цьому краю деталі.</p>
<p>Наприклад, Герб: у золотому полі на чорній вигнутій основі синя пальма. Щит увінчує золота стилізована корона з каштанових листків, і обрамовує вінок із зелених дубових гілок, перевитий пурпуровою стрічкою з девізом: «Можливість доведена на ділі».</p>
<p>Колись ще у 1896 році коваль Олексій Мерцалов виготовив пальму із залізничної рейки. «Пальма Мерцалова» вказує на економічний потенціал краю, який повʼязаний з вугіллям тощо. А жовтий колір уособлює жаркий степовий клімат.</p>
<p>На літерах, що на стелі, можна побачити безліч написів та синьо-жовтих стрічок. Це й особисті автографи бійців і навіть послання — агресору, що йшов у напрямку, куди послали російський корабель…</p>
<p>Більшість військових, волонтерів, медиків, капеланів, які їдуть у район бойових дій або виїжджають звідти після виконання завдань, охоче тут фотографуються.</p>
<p>Бійці одного з підрозділів відновили фундамент біля стели, очистили місце від сміття, приварили та пофарбували металеві жердини для прапорів.</p>
<p>Як<a href="https://armyinform.com.ua/2024/03/29/donechchyna-ogovtuyetsya-pislya-ataky-rosiyi-ryatuvalnyky-distaly-z-pid-zavaliv-tilo-zagybloyi/"> повідомляла АрміяInform</a>, Донеччина оговтується після атаки росії: рятувальники дістали з-під завалів тіло загиблої.</p>
</div><p>Source: <a href="https://armyinform.com.ua/2024/03/29/na-vyizdi-do-donechchyny-pidnyaly-prapory-pidrozdiliv-yaki-yiyi-zahyshhayut/">https://armyinform.com.ua/2024/03/29/na-vyizdi-do-donechchyny-pidnyaly-prapory-pidrozdiliv-yaki-yiyi-zahyshhayut/</a></p></body></html>