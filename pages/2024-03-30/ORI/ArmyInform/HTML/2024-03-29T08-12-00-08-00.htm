<html><body><h1>У Силах оборони розповіли про 140 розвідувальних дронів рф перед масованим ракетним ударом</h1><hr/>Published Time: 2024-03-29T08:12:00+08:00<br>Author: Army Inform<br>Description: Про це розповіла речниця Сил оборони півдня України полковник Наталія Гуменюк в ефірі...<br>Images: <a href="https://armyinform.com.ua/wp-content/uploads/2023/02/drony-1.jpg">000000.jpg</a><br>Categories: Важливо, Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-29T08-12-00-08-00/000000.jpg" srcset="../Images/2024-03-29T08-12-00-08-00/000000.jpg" width="1280"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Військові рф провели масштабну аеророзвідку перед тим, як завдати масованого ракетного удару по Україні сьогодні вночі. </strong></p>
<p>Про це <a href="https://www.youtube.com/watch?v=WY8sDvZdWEA" rel="nofollow" target="_blank">розповіла</a> речниця Сил оборони півдня України полковник Наталія Гуменюк в ефірі телемарафону.</p>
<p>«Загалом ніч характеризувалася тим, що перед ударом ворог проводив дуже потужну аеророзвідку, знов застосовував максимум безпілотників. Ми нарахували 140 в нашій зоні відповідальності», — сказала Наталія Гуменюк.</p>
<p>Вона наголосила на потребах засобів РЕБ для українських військових, «тому, що необізнаний ворог не може проводити масовані атаки».</p>
<p>Речниця також розповіла, що підрозділи Сил оборони півдня України у своїй зоні відповідальності відпрацювали по відбиттю дронів типу Shahed, які ворог спрямував переважно на Миколаївщину та Криворіжжя.</p>
<p>«Це знову була атака на енергетику, очевидно, що ворог знову намагався уразити якомога більше таких об’єктів. На Криворіжжі не вдалося уникнути <a href="https://armyinform.com.ua/2024/03/29/na-dnipropetrovshhyni-vnochi-zbyly-drony-ta-rakety-poshkodzheni-kilka-energetychnyh-obyektiv/">влучання</a>, є поранений працівник», — сказала вона.</p>
<p>За словами Наталії Гуменюк, сім дронів було знищено — 5 на Миколаївщині та 2 на Дніпропетровщині.</p>
<p>Як повідомляла АрміяInform, вночі росіяни під час масованої комбінованої атаки вкотре<a href="https://armyinform.com.ua/2024/03/29/vnochi-rosiyany-atakuvaly-teplovi-ta-gidroelektrostancziyi-v-kilkoh-regionah-ukrayiny/"> вдарили</a> по енергетичних об’єктах у кількох регіонах України.</p>
<p> </p>
</div><p>Source: <a href="https://armyinform.com.ua/2024/03/29/u-sylah-oborony-rozpovily-pro-140-rozviduvalnyh-droniv-rf-pered-masovanym-raketnym-udarom/">https://armyinform.com.ua/2024/03/29/u-sylah-oborony-rozpovily-pro-140-rozviduvalnyh-droniv-rf-pered-masovanym-raketnym-udarom/</a></p></body></html>