<html><body><h1>Сьогодні вночі українська ППО ліквідувала 84 повітряні цілі противника</h1><hr/>Published Time: 2024-03-29T08:44:00+08:00<br>Author: Army Inform<br>Description: Про це повідомив командувач Повітряних Сил генерал-лейтенант Микола Олещук.  За наявною...<br>Images: <a href="https://armyinform.com.ua/wp-content/uploads/2023/09/630_360_1689311504-464-1.jpeg">000000.jpeg</a><br>Categories: Новини<br>Tags: stoprussia, війна, вторгнення рф, ППО, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-29T08-44-00-08-00/000000.jpeg" srcset="../Images/2024-03-29T08-44-00-08-00/000000.jpeg" width="630"> </img></figure><!-- .post-thumbnail -->
<p><strong> У ніч на 29 березня противник завдав потужного ракетного-авіаційного удару по об’єктах паливно-енергетичного сектору України, застосувавши різні типи ракет та ударні БПЛА. Усього ворог задіяв 99 засобів повітряного нападу, з яких 84 були знищені українськими захисниками неба. </strong></p>
<p class="">Про це <a href="https://t.me/ComAFUA/246" rel="nofollow" target="_blank">повідомив</a> командувач Повітряних Сил генерал-лейтенант Микола Олещук.</p>
<p class=""><strong>За наявною інформацією, ворог застосував:</strong></p>
<ul>
<li>60 ударних БПЛА типу Shahed-136/131 (район пусків Приморсько-Ахтарськ, Курська область -рф);</li>
<li>3 аеробалістичні ракети Х-47М2 «Кинджал» (із трьох винищувачів МіГ-31К — Рязанська область -рф);</li>
<li>2 балістичні ракети «Іскандер-М» (ТОТ Крим);</li>
<li>9 керованих авіаційних ракет Х-59 (із дев’яти літаків Су-34 — Бєлгородська область);</li>
<li>4 крилаті ракети «Іскандер-К» (Курська область -рф);</li>
<li>21 крилата ракета Х-101/Х-555 (із одинадцяти стратегічних бомбардувальників Ту-95МС — Енгельс -рф)</li>
</ul>
<p class="">«До відбиття ракетно-авіаційного удару залучено зенітні ракетні підрозділи Повітряних Сил та Сухопутних військ, мобільні вогневі групи, засоби радіоелектронної боротьби Сил оборони України», — зазначив Микола Олещук.</p>
<p class=""><strong>За словами командувача, в результаті протиповітряного бою знищено 84 повітряні цілі:</strong></p>
<ul>
<li>58 ударних БПЛА типу Shahed-136/131;</li>
<li>17 крилатих ракет Х-101/Х-555;</li>
<li>5 керованих авіаційних ракет Х-59;</li>
<li>4 крилаті ракети «Іскандер-К»</li>
</ul>
<p class="">«Честь і хвала усім, хто захищає Україну від російського терору. Дякую за бойову роботу, дякую за результат!» — наголосив генерал-лейтенант.</p>
<p>Як повідомляла АрміяInform, у Дніпропетровській області сили ППО <a href="https://armyinform.com.ua/2024/03/29/u-dnipropetrovskij-oblasti-syly-ppo-znyshhyly-24-povitryani-czili/">знищили</a> 24 повітряні цілі.</p>
</div><p>Source: <a href="https://armyinform.com.ua/2024/03/29/ukrayinska-ppo-likviduvala-84-povitryani-czili-protyvnyka/">https://armyinform.com.ua/2024/03/29/ukrayinska-ppo-likviduvala-84-povitryani-czili-protyvnyka/</a></p></body></html>