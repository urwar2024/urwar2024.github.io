<html><body><h1>Україна повернула ще 121 полеглого військового</h1><hr/>Published Time: 2024-03-29T11:58:00+08:00<br>Author: Army Inform<br>Description: Про це повідомив Координаційний штаб з питань поводження з військовополоненими.   ...<br>Images: <a href="https://armyinform.com.ua/wp-content/uploads/2024/03/742c862e-8469-472f-8ebe-9f7ef47dedd9.jpeg">000000.jpeg</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="534" src="../Images/2024-03-29T11-58-00-08-00/000000.jpeg" srcset="../Images/2024-03-29T11-58-00-08-00/000000.jpeg" width="800"> </img></figure><!-- .post-thumbnail -->
<p><strong> За результатами репатріаційних заходів в Україну повернули 121 полеглого оборонця. </strong></p>
<p>Про це повідомив Координаційний штаб з питань поводження з військовополоненими.</p>
<p>Зокрема, вдалося репатріювати 12 тіл оборонців, які воювали на Луганському напрямку, 107 полеглих воїнів з Донецького напрямку та двох захисників із Запорізького напрямку.</p>
<p>Збройні Сили України перевезуть репатрійовані тіла та останки до визначених державних установ. Представники правоохоронних органів та судово-медичні експерти встановлять особи загиблих.</p>
<p>Після ідентифікації тіл наших загиблих оборонців передадуть родинам для гідного поховання.</p>
<p>Полеглих повернули завдяки взаємодії співробітників Координаційного штабу з питань поводження з військовополоненими з Об’єднаним центром СБУ, МВС України, Секретаріатом уповноваженого з питань осіб зниклих безвісти за особливих обставин, ЗС України (ЦУ ЦВС), ГУ ДСНС України, іншими представниками структур Сектору безпеки та оборони України.</p>
<p>Також поверненню сприяв Міжнародний комітет Червоного Хреста.</p>
<p> </p>
</div><p>Source: <a href="https://armyinform.com.ua/2024/03/29/ukrayina-povernula-tila-shhe-121-poleglogo-vijskovogo/">https://armyinform.com.ua/2024/03/29/ukrayina-povernula-tila-shhe-121-poleglogo-vijskovogo/</a></p></body></html>