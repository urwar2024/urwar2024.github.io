<html><body><h1>У Повітряних Силах назвали особливості сьогоднішньої ракетної атаки рф</h1><hr/>Published Time: 2024-03-29T10:42:00+08:00<br>Author: Army Inform<br>Description: Про це розповів речник Повітряних Сил Збройних Сил України майор Ілля Євлаш в ефірі...<br>Images: <a href="https://armyinform.com.ua/wp-content/uploads/2024/03/raketa.jpg">000000.jpg</a><br>Categories: Важливо, Новини<br>Tags: Ілля Євлаш, Повітряні Сили ЗС України, ракетні удари рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../Images/2024-03-29T10-42-00-08-00/000000.jpg" srcset="../Images/2024-03-29T10-42-00-08-00/000000.jpg" width="2000"> </img></figure><!-- .post-thumbnail -->
<p><strong> Ворожий ракетний удар у ніч на п’ятницю був спрямований здебільшого по енергетичній інфраструктурі в західних областях України. </strong></p>
<p>Про це розповів речник Повітряних Сил Збройних Сил України майор Ілля Євлаш в ефірі <a href="https://www.youtube.com/watch?v=WY8sDvZdWEA" rel="nofollow" target="_blank">телемарафону</a> «Єдині новини».</p>
<p>«Дуже велика кількість ракет не досягла своїх цілей. Переважно цілилися по електростанціях та інших об’єктах критичної інфраструктури… Здебільшого удар був націлений на західні області України», — сказав Ілля Євлаш.</p>
<p>За його словами, здебільшого пуски ракет відбувалися з курської, бєлгородської, рязанської областей рф та тимчасово окупованого Криму.</p>
<p>Ілля Євлаш додав, що рід час сьогоднішньої атаки та в попередні дні ворог завдавав ударів різними типами ураження, зокрема новими модифікаціями авіаційних бомб.</p>
<p>«Свідченням цьому є удар по густонаселеному району Харківщині. Ворог шукає різні методи, як завдати ударів. Використовує зброю, яку не використовував раніше або використовував не часто, щоб перевірити нашу систему ППО та виявити шпарини. Проте ми бачимо, що досить велика кількість засобів ураження знищується нашими Силами оборони», — сказав речник.</p>
<p>Він наголосив, що Україні потрібно ще більше систем ППО для того, щоб і надалі ефективно захищати наших громадян.</p>
<p>Як повідомляла АрміяInform, протиповітряна оборона України <a href="https://armyinform.com.ua/2024/03/29/ukrayinska-ppo-likviduvala-84-povitryani-czili-protyvnyka/">знищила</a> цієї ночі 58 ворожих «шахедів» і 26 ракет різних типів.</p>
</div><p>Source: <a href="https://armyinform.com.ua/2024/03/29/u-povitryanyh-sylah-nazvaly-osoblyvosti-sogodnishnoyi-raketnoyi-ataky-rf/">https://armyinform.com.ua/2024/03/29/u-povitryanyh-sylah-nazvaly-osoblyvosti-sogodnishnoyi-raketnoyi-ataky-rf/</a></p></body></html>