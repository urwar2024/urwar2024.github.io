<html><body><h1>На Миколаївщині повернули бійцям виплати, втрачені через недбалість посадовиці</h1><hr/>Published Time: 2024-03-29T12:48:00+08:00<br>Author: Army Inform<br>Description: Про це йдеться в повідомленні ДБР.    Через службову недбалість начальниці...<br>Images: <a href="https://armyinform.com.ua/wp-content/uploads/2024/03/bez-imeni-32.jpg">000000.jpg</a><br>Categories: Новини<br>Tags: грошові виплати, ДБР, Миколаївська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="560" src="../Images/2024-03-29T12-48-00-08-00/000000.jpg" srcset="../Images/2024-03-29T12-48-00-08-00/000000.jpg" width="863"> </img></figure><!-- .post-thumbnail -->
<p><strong> Працівники Державного бюро розслідувань повідомили про підозру посадовиці однієї з військових частин Миколаївської області, яка допустила безпідставне перерахування місячної зарплати бійців на рахунок цивільної особи. </strong></p>
<p>Про це йдеться в <a href="https://t.me/c/1435738926/4270" rel="nofollow" target="_blank">повідомленні</a> ДБР.</p>
<p>Через службову недбалість начальниці фінансово-економічної служби військової частини понад 800 тисяч гривень, які призначалися на виплати військовослужбовцям, були помилково переведені на рахунок цивільної особи.</p>
<p>Зазначається, що посадовиця не перевірила бухгалтерську та фінансову документацію, чим допустила таку помилку.</p>
<p>Їй повідомлено про підозру у недбалому ставленні військової службової особи до служби, якщо це спричинило тяжкі наслідки (ч. 4 ст. 425 КК України). Санкція статті передбачає покарання у вигляді позбавлення волі на строк до 8 років.</p>
<p>Завдані державі збитки наразі відшкодовані в повному обсязі, а військові отримали належні їм виплати.</p>
</div><p>Source: <a href="https://armyinform.com.ua/2024/03/29/na-mykolayivshhyni-povernuly-bijczyam-vyplaty-vtracheni-cherez-nedbalist-posadovyczi/">https://armyinform.com.ua/2024/03/29/na-mykolayivshhyni-povernuly-bijczyam-vyplaty-vtracheni-cherez-nedbalist-posadovyczi/</a></p></body></html>