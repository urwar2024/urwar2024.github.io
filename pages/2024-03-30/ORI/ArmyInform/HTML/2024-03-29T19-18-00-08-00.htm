<html><body><h1>Очільник поліції окупованої Голої Пристані отримав 15 років</h1><hr/>Published Time: 2024-03-29T19:18:00+08:00<br>Author: Army Inform<br>Description: Про це повідомило 29 березня Державне бюро розслідувань.    За матеріалами ДБР засуджено...<br>Images: <a href="https://armyinform.com.ua/wp-content/uploads/2024/03/dbr_zradnyky.jpg">000000.jpg</a><br>Categories: Новини<br>Tags: ДБР, державна зрада, колаборанти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="563" sizes="(max-width: 1000px) 100vw, 1000px" src="../Images/2024-03-29T19-18-00-08-00/000000.jpg" srcset="../Images/2024-03-29T19-18-00-08-00/000000.jpg" width="1000"> </img></figure><!-- .post-thumbnail -->
<p><strong> Очікують розгляду суду справи 15 перебіжчиків, ще 5 зрадникам повідомлено про підозри. </strong></p>
<p>Про це <a href="https://t.me/c/1435738926/4273" rel="nofollow" target="_blank">повідомило 29 березня</a> Державне бюро розслідувань.</p>
<p>За матеріалами ДБР засуджено очільника поліції тимчасово окупованої Голої Пристані на Херсонщині за статтею колабораційна діяльність (ч. 7 ст. 111-1 КК України). Йому призначене покарання у вигляді позбавлення волі на строк 15 років з конфіскацією майна.</p>
<p>До суду направлені обвинувальні акти щодо п’ятьох колишніх рятувальників з Луганської області, чотирьох працівників слідчого ізолятора на Донеччині, колишнього правоохоронця з Михайлівки Запорізької області, експравоохоронця з Вовчанська на Харківщині, двох колишніх правоохоронців з окупованого Старобільського району Луганської області.</p>
<p>У колабораційній діяльності (ч. 5, ч. 7 ст. 111-1 КК України) обвинувачуються експравоохоронець з Херсону та колишній лісничий ДП «Куп’янський лісгосп». Обвинувальні акти щодо них скеровані до суду.</p>
<p>Підозру у державній зраді (ч. 2 ст. 111 КК України) повідомлено колишньому українському військовому, двом ексспівробітникам ДП «Мелітопольський лісгосп» та двом колишнім працівницям податкової з Волновахи.</p>
<p>ДБР нагадує, що санкції статей державної зради та колабораційної діяльності передбачають позбавлення волі до довічного строку з конфіскацією майна.</p>
<p>Як <a href="https://armyinform.com.ua/2024/03/29/dvom-gromadyanam-ukrayiny-povidomyly-pro-pidozru-za-spryyannya-deportacziyi-do-rosiyi-15-ukrayinskyh-ditej/">повідомляла АрміяInform</a>, двом громадянам України повідомили про підозру за сприяння депортації до росії 15 українських дітей.</p>
</div><p>Source: <a href="https://armyinform.com.ua/2024/03/29/ochilnyk-policziya-okupovanoyi-goloyi-prystani-otrymav-15-rokiv/">https://armyinform.com.ua/2024/03/29/ochilnyk-policziya-okupovanoyi-goloyi-prystani-otrymav-15-rokiv/</a></p></body></html>