<html><body><h1>На Черкащині ракетним ударом рф пошкоджено об’єкт енергетичної інфраструктури</h1><hr/>Published Time: 2024-03-29T08:31:00+08:00<br>Author: Army Inform<br>Description: Про це повідомив начальник Черкаської ОВА Ігор Табурець.    «Усі служби на місцях. Роботи...<br>Images: <a href="https://armyinform.com.ua/wp-content/uploads/2024/03/raketnyj-udar.jpg">000000.jpg</a><br>Categories: Новини<br>Tags: ворожі обстріли, ракетні удари рф, Черкаська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-29T08-31-00-08-00/000000.jpg" srcset="../Images/2024-03-29T08-31-00-08-00/000000.jpg" width="630"> </img></figure><!-- .post-thumbnail -->
<p><strong> У Черкаській області внаслідок ракетного обстрілу рф є влучання по об'єкту енергетичної інфраструктури. </strong></p>
<p>Про це <a href="https://t.me/cherkaskaODA/7812" rel="nofollow" target="_blank">повідомив</a> начальник Черкаської ОВА Ігор Табурець.</p>
<p>«Усі служби на місцях. Роботи з ліквідації наслідків тривають», — йдеться в повідомленні.</p>
<p>За попередньою інформацією, сили ППО знищили 6 «шахедів» над Черкаською областю.</p>
<p>Через падіння уламків зазнало руйнацій нежитлове приміщення, також повибивало вікна у приватному домогосподарстві. Люди не постраждали.</p>
<p>Крім того, наші захисники збили крилату ракету на Уманщині. У цьому випадку минулось без наслідків.</p>
<p>Як повідомляла АрміяInform, сили протиповітряної оборони <a href="https://armyinform.com.ua/2024/03/29/u-dnipropetrovskij-oblasti-syly-ppo-znyshhyly-24-povitryani-czili/">знищили</a> над Дніпропетровською областю 24 повітряні цілі.</p>
</div><p>Source: <a href="https://armyinform.com.ua/2024/03/29/na-cherkashhyni-raketnym-udarom-rf-poshkodzheno-obyekt-energetychnoyi-infrastruktury/">https://armyinform.com.ua/2024/03/29/na-cherkashhyni-raketnym-udarom-rf-poshkodzheno-obyekt-energetychnoyi-infrastruktury/</a></p></body></html>