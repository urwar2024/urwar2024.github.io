<html><body><h1>В Україні створюють електронну мапу місць поховань загиблих захисників</h1><hr/>Published Time: 2024-03-29T21:42:00+08:00<br>Author: Army Inform<br>Description: Про це повідомив 29 березня Кабмін з посиланням на виконуючого обов'язки міністра у...<br>Images: <a href="https://armyinform.com.ua/wp-content/uploads/2022/09/porhun1-scaled.jpg">000000.jpg</a><br>Categories: Новини<br>Tags: мапа загиблих, Національне військове меморіальне кладовище<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" sizes="(max-width: 1200px) 100vw, 1200px" src="../Images/2024-03-29T21-42-00-08-00/000000.jpg" srcset="../Images/2024-03-29T21-42-00-08-00/000000.jpg" width="1200"> </img></figure><!-- .post-thumbnail -->
<p><strong> У Мінветеранів працюють над створенням всеукраїнської електронної мапи місць поховань загиблих захисників та захисниць.  </strong></p>
<p>Про це <a href="https://www.kmu.gov.ua/news/u-minveteraniv-pratsiuiut-nad-stvorenniam-vseukrainskoi-elektronnoi-mapy-mists-pokhovan-zahyblykh-zakhysnykiv-ta-zakhysnyts-oleksandr-porkhun" rel="nofollow" target="_blank">повідомив 29 березня Кабмін</a> з посиланням на виконуючого обов’язки міністра у справах ветеранів України Олександра Порхуна.</p>
<p>«Наразі державна установа «Національне військове меморіальне кладовище» розробляє дуже потужний сайт, де буде мапа поховань, що здійснені безпосередньо на меморіальному кладовищі. Крім того, у нас амбітні плани зробити таку мапу поховань по всій території нашої держави. Проте саме цей проєкт буде відкритим для громадськості після нашої Перемоги», – заявив Олександр Порхун.</p>
<p>На мапі, яку розробляє держустанова, розмістять короткий життєпис про кожного Захисника та Захисницю, які віддали своє життя за Україну та поховані на НВМК.</p>
<p>Як <a href="https://armyinform.com.ua/2024/03/28/naczionalne-vijskove-memorialne-kladovyshhe-zapraczyuye-do-oseni/">повідомляла АрміяInform</a>, перші поховання на Національному військовому меморіальному кладовищі можуть відбутися вже до осені.</p>
<p> </p>
</div><p>Source: <a href="https://armyinform.com.ua/2024/03/29/v-ukrayini-stvoryuyut-elektronnu-mapu-miscz-pohovan-zagyblyh-zahysnykiv/">https://armyinform.com.ua/2024/03/29/v-ukrayini-stvoryuyut-elektronnu-mapu-miscz-pohovan-zagyblyh-zahysnykiv/</a></p></body></html>