<html><body><h1>Президент наказав проаналізувати діяльність онлайн-казино</h1><hr/>Published Time: 2024-03-29T19:39:00+08:00<br>Author: Army Inform<br>Description: Про онлайн-казино Володимир Зеленський говорив у своєму вечірньому зверненні 29 березня. ...<br>Images: <a href="https://armyinform.com.ua/wp-content/uploads/2024/03/zelenskyj_zvernennya-3.png">000000.png</a><br>Categories: Новини<br>Tags: онлайн-казино, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../Images/2024-03-29T19-39-00-08-00/000000.png" srcset="../Images/2024-03-29T19-39-00-08-00/000000.png" width="1920"> </img></figure><!-- .post-thumbnail -->
<p><strong> Збирати інформацію, аналізувати її і пропонувати рішення будуть СБУ, Держспецзвʼязок, Мінцифрі та секретарь Ради національної безпеки та оборони.  </strong></p>
<p>Про онлайн-казино Володимир Зеленський <a href="https://t.me/V_Zelenskiy_official/9924" rel="nofollow" target="_blank">говорив у своєму вечірньому зверненні 29 березня</a>.</p>
<p>«Сьогодні дуже швидко зібрала необхідні голоси петиція щодо тематики казино — онлайн-платформ гральних. Про те, як це поширено і як це впливає на частину суспільства», — заявив Президент.</p>
<p>Він зауважив, що вже наступного тижня чекає на пропозиції, щодо розв’язання цього питання.</p>
<p>Петиція на сайті президента про обмеження роботи онлайн-казино за півдня набрала необхідну кількість підписів.</p>
<p>Як <a href="https://armyinform.com.ua/2024/03/04/vytratyv-zibrani-donaty-dlya-zsu-na-onlajn-kazyno-pered-sudom-postane-volonter-shahraj/">повідомляла АрміяInform</a>, харків’янина, який збирав «донати» для військових ЗСУ, а потім витрачав їх на онлайн-казино, судитимуть за шахрайство.</p>
<p> </p>
</div><p>Source: <a href="https://armyinform.com.ua/2024/03/29/prezydent-nakazav-proanalizuvaty-diyalnist-onlajn-kazino/">https://armyinform.com.ua/2024/03/29/prezydent-nakazav-proanalizuvaty-diyalnist-onlajn-kazino/</a></p></body></html>