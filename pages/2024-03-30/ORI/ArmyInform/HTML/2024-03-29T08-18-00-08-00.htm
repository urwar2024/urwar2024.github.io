<html><body><h1>Унаслідок ворожих атак на Херсонщині загинула людина, ще 8 поранено</h1><hr/>Published Time: 2024-03-29T08:18:00+08:00<br>Author: Army Inform<br>Description: Про це інформує начальник Херсонської ОВА Олександр Прокудін.  За його словами, минулої...<br>Images: <a href="https://armyinform.com.ua/wp-content/uploads/2023/09/obstrily-chernigivshhyny-1.jpg">000000.jpg</a><br>Categories: Новини<br>Tags: stoprussia, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-29T08-18-00-08-00/000000.jpg" srcset="../Images/2024-03-29T08-18-00-08-00/000000.jpg" width="1200"> </img></figure><!-- .post-thumbnail -->
<p><strong> Протягом минулої доби, 28 березня, противник вкотре обстрілював Херсонщину, внаслідок атаки 1 людина загинула, ще 8 — дістали поранення. </strong></p>
<p class="">Про це <a href="https://t.me/olexandrprokudin/3089" rel="nofollow" target="_blank">інформує</a> начальник Херсонської ОВА Олександр Прокудін.</p>
<p class="">За його словами, минулої доби противник обстрілював Кізомис, Берислав, Золоту Балку, Дудчани, Микільське, Тягинку, Нововоронцовку, Антонівку, Придніпровське, Станіслав, Михайлівку, Львове та місто Херсон.</p>
<p class="">Крім цього, Олександр Прокудін зазначив, що російські військові поцілили в житлові квартали населених пунктів області, внаслідок чого пошкоджено 21 приватний будинок.</p>
<p class="">«Також були зафіксовані влучання в адмінбудівлі, вищий навчальний заклад, об’єкт критичної інфраструктури, стільникову вежу, агропідприємство, ферму, магазин, гаражні та складські приміщення й автомобілі», — додав очільник ОВА.</p>
<p>Нагадаємо, вночі росіяни <a href="https://armyinform.com.ua/2024/03/29/vnochi-rosiyany-atakuvaly-teplovi-ta-gidroelektrostancziyi-v-kilkoh-regionah-ukrayiny/">атакували теплові та гідроелектростанції в кількох регіонах України</a>.</p>
<p>Як повідомляла АрміяInform, посол Сполучених Штатів Бріджит Брінк вкотре <a href="https://armyinform.com.ua/2024/03/29/posol-ssha-rosiya-prodovzhuye-varvarski-udary-po-energetychnij-infrastrukturi-ukrayiny/">закликала</a> посилити допомогу Україні на тлі чергової ракетної атаки рф.</p>
</div><p>Source: <a href="https://armyinform.com.ua/2024/03/29/unaslidok-vorozhyh-atak-na-hersonshhyni-zagynula-lyudyna-shhe-8-poraneno/">https://armyinform.com.ua/2024/03/29/unaslidok-vorozhyh-atak-na-hersonshhyni-zagynula-lyudyna-shhe-8-poraneno/</a></p></body></html>