<html><body>
<div class='article'>
<div class='title'><h1>На Чернігівщині депутат пішов під суд за фальшиву службу</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомило 29 березня Державне бюро розслідувань.    За даними відомства,...'/>
<meta property='published_time' content='2024-03-29T17:39:00+08:00'/>
<meta property='tags' content='ДБР, ухиляння від служби'/>
<meta property='images' content='https://armyinform.com.ua/wp-content/uploads/2024/03/dbr_do-sudu.jpg'/>
Author: Army Inform
<br>
Categories: Новини
<br>
Description: Про це повідомило 29 березня Державне бюро розслідувань.    За даними відомства,...
<br>
Published Time: 2024-03-29T17:39:00+08:00
<br>
Tags: ДБР, ухиляння від служби
<br>
Images: <a href="https://armyinform.com.ua/wp-content/uploads/2024/03/dbr_do-sudu.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="812" src="../../ORI/ArmyInform/Images/2024-03-29T17-39-00-08-00/000000.jpg" srcset="../../ORI/ArmyInform/Images/2024-03-29T17-39-00-08-00/000000.jpg" width="1200"/> </figure><!-- .post-thumbnail -->
<p><strong> Завершене досудове розслідування щодо депутата Семенівської міської ради Чернігівської області, який після мобілізації ухилявся від військової служби за сприяння керівника підрозділу. </strong></p>
<p>Про це <a href="https://t.me/c/1435738926/4272" rel="nofollow" target="_blank">повідомило 29 березня</a> Державне бюро розслідувань.</p>
<p>За даними відомства, встановлено, що депутат був мобілізований після початку російського вторгнення, проте протягом 5 місяців фактично не виконував обов’язки військової служби.</p>
<p>Його безпосередній начальник не реагував на відсутність підлеглого військовослужбовця та навпаки фіксував у службовій документації, що той начебто несе службу у прикордонних нарядах.</p>
<p>При цьому депутат незаконно отримав грошове забезпечення військового та спеціальні надбавки на понад 157 тисяч гривень.</p>
<p>Він обвинувачується в ухиленні від виконання обов’язків військової служби та шахрайстві (ч. 4 ст. 409, ч. 2 ст. 190 КК України).</p>
<p>Санкція статті передбачає покарання у вигляді позбавлення волі на строк до 10 років.</p>
<p>Матеріали досудового розслідування відносно начальника депутата, який прикривав його злочинні дії, були виділені в окреме провадження. Наразі кримінальне провадження завершено та направлено до суду.</p>
<p>Подільника звинувачують у службовому підроблені (ч. 1 ст. 366), зловживанні владою або службовим становищем (ч. 1 ст. 364), в посібництві у кримінальному правопорушенні щодо ухилення військової служби (ч. 5 ст. 27, ч. 4 ч. 409). Санкція статті передбачає позбавлення волі до 10 років.</p>
<p>Як <a href="https://armyinform.com.ua/2024/03/29/na-mykolayivshhyni-povernuly-bijczyam-vyplaty-vtracheni-cherez-nedbalist-posadovyczi/">повідомляла АрміяInform</a>, на Миколаївщині повернули бійцям виплати, втрачені через недбалість посадовиці.</p>
</div>
</div>
<div class='source'><p>Source: <a href="https://armyinform.com.ua/2024/03/29/na-chernigivshhyni-deputat-pishov-pid-sud-za-falshyvu-sluzhbu/">https://armyinform.com.ua/2024/03/29/na-chernigivshhyni-deputat-pishov-pid-sud-za-falshyvu-sluzhbu/</a></p></div>
</div>
</body></html>