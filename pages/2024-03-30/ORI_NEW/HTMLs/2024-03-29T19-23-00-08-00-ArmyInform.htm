<html><body>
<div class='article'>
<div class='title'><h1>На фронті 61 боєзіткнення: на Авдіївському напрямку ЗСУ відбили 16 атак ворога</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генштаб ЗСУ, передає АрміяInform.    На Волинському та Поліському...'/>
<meta property='published_time' content='2024-03-29T19:23:00+08:00'/>
<meta property='tags' content='вечірнє зведення, ГШ ЗСУ'/>
<meta property='images' content='https://armyinform.com.ua/wp-content/uploads/2024/03/434880333_765128929133521_4887485434934602654_n.jpg'/>
Author: Army Inform
<br>
Categories: Новини
<br>
Description: Про це інформує Генштаб ЗСУ, передає АрміяInform.    На Волинському та Поліському...
<br>
Published Time: 2024-03-29T19:23:00+08:00
<br>
Tags: вечірнє зведення, ГШ ЗСУ
<br>
Images: <a href="https://armyinform.com.ua/wp-content/uploads/2024/03/434880333_765128929133521_4887485434934602654_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../../ORI/ArmyInform/Images/2024-03-29T19-23-00-08-00/000000.jpg" srcset="../../ORI/ArmyInform/Images/2024-03-29T19-23-00-08-00/000000.jpg" width="1280"/> </figure><!-- .post-thumbnail -->
<p><strong> На сімсот шістдесят п'ятій добі широкомасштабної збройної агресії рф проти України відбулося 61 бойове зіткнення. </strong></p>
<p>Про це <a href="https://www.facebook.com/GeneralStaff.ua" rel="nofollow" target="_blank">інформує</a> Генштаб ЗСУ, передає АрміяInform.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України. Противник завдав авіаційних ударів в районах населених пунктів Бочкове, Успенівка, Хрипуни Харківської області. Артилерійських та мінометних обстрілів ворога зазнали близько 10 населених пунктів, серед них Заріччя, Леонівка Чернігівської області; Олексіївка, Миропілля Сумської області; Ветеринарне, Вовчанськ, Потихонове Харківської області.</p>
<p><strong>На Куп’янському напрямку</strong> ворог наступальних (штурмових) дій не вів. Під артилерійським та мінометним вогнем опинилися близько 15 населених пунктів, зокрема Синьківка, Степова Новоселівка, Котлярівка Харківської області.</p>
<p><strong>На Лиманському напрямку</strong> нашими воїнами відбито 10 атак противника в районах населених пунктів Терни Донецької області та Білогорівка Луганської області, де ворог, за підтримки авіації, намагався прорвати оборону наших військ. Також противник завдав авіаційних ударів в районах населених пунктів Ізюмське Харківської області, Новоєгорівка Луганської області та Ямполівка Донецької області. Від артилерійських та мінометних обстрілів постраждали понад 10 населених пунктів, серед них Білогорівка, Невське Луганської області та Серебрянське лісництво.</p>
<p><strong>На Бахмутському напрямку</strong> нашими воїнами відбито 2 атаки в районах населених пунктів Кліщіївка, Андріївка Донецької області, де ворог, за підтримки авіації, намагався покращити тактичне положення. Також противник завдав авіаційних ударів в районах населених пунктів Часів Яр та Іванівське Донецької області. Під артилерійським та мінометним вогнем опинилося понад 10 населених пунктів, зокрема Богданівка, Калинівка, Ступочки Донецької області.</p>
<p><strong>На Авдіївському напрямку</strong> нашими захисниками відбито 16 атак в районах населених пунктів Бердичі, Уманське, Тоненьке, Первомайське, Невельське Донецької області, де ворог, за підтримки авіації, намагався вибити наші підрозділи із займаних рубежів. Також противник завдав авіаційних ударів в районах населених пунктів Новобахмутівка, Межове, Яснобродівка Донецької області. Артилерійських та мінометних обстрілів зазнали близько 15 населених пунктів, серед них Новокалинове, Новобахмутівка, Семенівка Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Водяне Донецької області, де ворог понад 20 разів намагався прорвати оборону наших військ. Також противник завдав авіаційних ударів в районах населених пунктів Красногорівка, Костянтинівка Донецької області. Під артилерійським та мінометним вогнем окупантів опинились понад 10 населених пунктів, серед них Парасковіївка, Костянтинівка, Вугледар Донецької області.</p>
<p><strong>На Оріхівському напрямку</strong> ворог, за підтримки авіації, здійснив 2 безуспішні атаки на позиції наших захисників в районах Старомайорського Донецької області та північно-західніше Вербового Запорізької області. Противник завдав авіаційних ударів в районах населених пунктів Оріхів, Новоданилівка та Роботине Запорізької області. Артилерійських та мінометних обстрілів зазнали близько 10 населених пунктів, серед них Малинівка, Червоне, Білогір’я та Щербаки Запорізької області.</p>
<p><strong>На Херсонському напрямку</strong> протягом доби ворогом здійснено 2 атаки позицій наших військ на лівому березі Дніпра. Артилерійських та мінометних обстрілів зазнали понад 10 населених пунктів, серед них Тягинка, Іванівка, Микільське Херсонської області та місто Херсон.</p>
<p> </p>
</div>
</div>
<div class='source'><p>Source: <a href="https://armyinform.com.ua/2024/03/29/na-fronti-61-boyezitknennya-na-avdiyivskomu-napryamku-zsu-vidbyly-16-atak-voroga/">https://armyinform.com.ua/2024/03/29/na-fronti-61-boyezitknennya-na-avdiyivskomu-napryamku-zsu-vidbyly-16-atak-voroga/</a></p></div>
</div>
</body></html>