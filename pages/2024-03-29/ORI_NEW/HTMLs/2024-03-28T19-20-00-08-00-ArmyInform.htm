<html><body>
<div class='article'>
<div class='title'><h1>На фронті 48 боєзіткнень: на Бахмутському напрямку ворог намагався атакувати 11 разів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генштаб ЗСУ, передає АрміяInform.    На Волинському та Поліському...'/>
<meta property='published_time' content='2024-03-28T19:20:00+08:00'/>
<meta property='tags' content='stoprussia, агресія рф, вечірнє зведення, війна, вторгнення рф, ГШ ЗСУ'/>
<meta property='images' content='https://armyinform.com.ua/wp-content/uploads/2024/03/433532081_764540342525713_3180978014679928155_n.jpg'/>
Author: Army Inform
<br>
Categories: Новини
<br>
Description: Про це інформує Генштаб ЗСУ, передає АрміяInform.    На Волинському та Поліському...
<br>
Published Time: 2024-03-28T19:20:00+08:00
<br>
Tags: stoprussia, агресія рф, вечірнє зведення, війна, вторгнення рф, ГШ ЗСУ
<br>
Images: <a href="https://armyinform.com.ua/wp-content/uploads/2024/03/433532081_764540342525713_3180978014679928155_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../../ORI/ArmyInform/Images/2024-03-28T19-20-00-08-00/000000.jpg" srcset="../../ORI/ArmyInform/Images/2024-03-28T19-20-00-08-00/000000.jpg" width="1600"/> </figure><!-- .post-thumbnail -->
<p><strong> На сімсот шістдесят четвертій добі широкомасштабної збройної агресії російської федерації проти України зафіксовано 48 бойових зіткнень, 4 ракетних та 77 авіаційних ударів.  </strong></p>
<p>Про це <a href="https://www.facebook.com/GeneralStaff.ua" rel="nofollow" target="_blank">інформує</a> Генштаб ЗСУ, передає АрміяInform.</p>
<p><strong>На Волинському та Поліському</strong> напрямках оперативна обстановка без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України. Противник завдав авіаційного удару в районі населеного пункту Бобилівка Сумської області. Артилерійських та мінометних обстрілів ворога зазнали близько 20 населених пунктів, серед них Леонівка, Сеньківка Чернігівської області; Клюси, Сергіївка, Сімейкине Сумської області; Ветеринарне, Висока Яруга, Красне Харківської області.</p>
<p><strong>На Куп’янському напрямку</strong> ворог наступальних (штурмових) дій не вів. Противник завдав авіаційного удару в районі населеного пункту Борова Харківської області. Під артилерійським та мінометним вогнем опинилися близько 15 населених пунктів, зокрема Синьківка, Степова Новоселівка, Котлярівка Харківської області.</p>
<p><strong>На Лиманському напрямку</strong> нашими воїнами відбито 4 атаки противника в районах населених пунктів Терни Донецької області та Білогорівка Луганської області, де ворог, за підтримки авіації, намагався прорвати оборону наших військ. Також противник завдав авіаційного удару в районі населеного пункту Ямполівка Донецької області. Від артилерійських та мінометних обстрілів постраждали понад 10 населених пунктів, серед них Невське Луганської області та Терни¸ Ямполівка, Торське Донецької області.</p>
<p><strong>На Бахмутському напрямку</strong> нашими воїнами відбито 11 атак в районах населених пунктів Часів Яр, Новий, Кліщіївка, Андріївка Донецької області, де ворог, за підтримки авіації, намагався покращити тактичне положення. Також противник завдав авіаційних ударів в районах населених пунктів Миколаївка, Залізне, Андріївка, Диліївка Донецької області. Під артилерійським та мінометним вогнем опинилося понад 10 населених пунктів, зокрема Богданівка, Калинівка, Часів Яр Донецької області.</p>
<p><strong>На Авдіївському напрямку</strong> нашими захисниками відбито 1 атаку в районі населеного пункту Семенівка Донецької області, де ворог намагався вибити наші підрозділи із займаних рубежів. Також противник завдав авіаційних ударів в районах населених пунктів Очеретине, Уманське, Бердичі Донецької області. Артилерійських та мінометних обстрілів зазнали близько 10 населених пунктів, серед них Новокалинове, Новобахмутівка, Семенівка, Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Георгіївка, Новомихайлівка, де ворог 13 разів намагався прорвати оборону наших військ. Також противник завдав авіаційних ударів в районах населених пунктів Красногорівка, Костянтинівка, Антонівка Донецької області. Під артилерійським та мінометним вогнем окупантів опинились понад 10 населених пунктів, серед них Георгіївка, Парасковіївка, Костянтинівка, Вугледар Донецької області.</p>
<p><strong>На Оріхівському напрямку</strong> ворог, за підтримки авіації, 8 разів атакував позиції наших захисників в районах Роботиного, північно-західніше Вербового та північніше Приютного Запорізької області. Противник завдав авіаційних ударів в районах населених пунктів Старомайорське Донецької області; Малинівка Запорізької області. Артилерійських та мінометних обстрілів зазнали близько 10 населених пунктів, серед них Малинівка, Червоне, Білогір’я, Новоданилівка, Щербаки Запорізької області.</p>
<p><strong>На Херсонському напрямку</strong> протягом доби ворогом здійснено 1 атаку позицій наших військ на лівому березі Дніпра. Артилерійських та мінометних обстрілів зазнали понад 10 населених пунктів, серед них Кринки, Тягинка, Іванівка, Новоберислав та обласний центр Херсонської області.</p>
</div>
</div>
<div class='source'><p>Source: <a href="https://armyinform.com.ua/2024/03/28/na-fronti-48-boyezitknen-na-bahmutskomu-napryamku-vorog-namagavsya-atakuvaty-11-raziv/">https://armyinform.com.ua/2024/03/28/na-fronti-48-boyezitknen-na-bahmutskomu-napryamku-vorog-namagavsya-atakuvaty-11-raziv/</a></p></div>
</div>
</body></html>