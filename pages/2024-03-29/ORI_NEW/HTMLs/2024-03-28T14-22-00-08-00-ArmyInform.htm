<html><body>
<div class='article'>
<div class='title'><h1>Міноборони забезпечило укладання нових контрактів з українськими виробниками</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Про це повідомляє Міністерство оборони України.  «Ми працюємо над тим, щоб забезпечувати...'/>
<meta property='published_time' content='2024-03-28T14:22:00+08:00'/>
<meta property='tags' content='Агенція оборонних закупівель, Державний оператор тилу'/>
<meta property='images' content='https://armyinform.com.ua/wp-content/uploads/2021/03/minoborony.jpg'/>
Author: Army Inform
<br>
Categories: Важливо, Новини
<br>
Description: Про це повідомляє Міністерство оборони України.  «Ми працюємо над тим, щоб забезпечувати...
<br>
Published Time: 2024-03-28T14:22:00+08:00
<br>
Tags: Агенція оборонних закупівель, Державний оператор тилу
<br>
Images: <a href="https://armyinform.com.ua/wp-content/uploads/2021/03/minoborony.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="799" src="../../ORI/ArmyInform/Images/2024-03-28T14-22-00-08-00/000000.jpg" srcset="../../ORI/ArmyInform/Images/2024-03-28T14-22-00-08-00/000000.jpg" width="1200"/> </figure><!-- .post-thumbnail -->
<p><strong> Агенція оборонних закупівель підписала контракт з українським підприємством на постачання військової техніки, а Державний оператор тилу — на закупівлю речового майна. </strong></p>
<p>Про це <a href="https://www.mil.gov.ua/news/2024/03/28/minoboroni-zabezpechilo-ukladannya-novih-kontraktiv-z-ukrainskimi-virobnikami/" rel="nofollow" target="_blank">повідомляє</a> Міністерство оборони України.</p>
<p class="">«Ми працюємо над тим, щоб забезпечувати Збройні Сили України передусім продукцією українського виробництва. Це стосується не лише озброєння, а й різноманітної військової техніки й тилового майна, які допомагають військовим ефективніше виконувати завдання та налагоджувати побут», — зазначив заступник Міністра оборони України Дмитро Кліменков.</p>
<p class="">Директорка Агенції оборонних закупівель Марина Безрукова зазначила, що розвиток вітчизняного виробництва — важливий фокус у роботі агенції.</p>
<p class="">«Контракти з українськими виробниками дають змогу отримувати найкращу ціну, найшвидше постачання та можливість максимально враховувати побажання від наших військових, і при цьому зробити внесок у розвиток української економіки під час повномасштабної війни», — зауважила вона.</p>
<p class="">Водночас генеральний директор Державного оператора тилу Арсен Жумаділов акцентував, що частка українських виробників, які постачають тилові товари для Збройних Сил України, зростає.</p>
<p class="">«Все частіше переможцями тендерів стають середні та малі виробники, особливо це стосується закупівель речового майна. Ми продовжимо роботу, спрямовану на збільшення частки українського виробника в наших закупівлях за рахунок кращого планування та укладання довгострокових контрактів. Вже працюємо над цим разом з Міністерством оборони», — зазначив Арсен Жумаділов.</p>
<p>Як повідомляла <a href="https://armyinform.com.ua/2024/03/24/perevirka-rechovogo-majna-na-yakist-pered-vidpravkoyu-do-zsu-yak-cze-vidbuvayetsya/">АрміяInform</a>, перед постачанням Збройним Силам України одяг та амуніція проходять перевірку на якість у три етапи.</p>
</div>
</div>
<div class='source'><p>Source: <a href="https://armyinform.com.ua/2024/03/28/minoborony-zabezpechylo-ukladannya-novyh-kontraktiv-z-ukrayinskymy-vyrobnykamy/">https://armyinform.com.ua/2024/03/28/minoborony-zabezpechylo-ukladannya-novyh-kontraktiv-z-ukrayinskymy-vyrobnykamy/</a></p></div>
</div>
</body></html>