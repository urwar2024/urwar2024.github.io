<html><body><h1>Ворог продовжує атакувати на шести напрямках, за добу на фронті — 60 бойових зіткнень</h1><hr/>Published Time: 2024-03-28T07:22:00+08:00<br>Author: Army Inform<br>Description: Про це повідомив Генштаб ЗСУ.    На Лиманському напрямку наші воїни відбили 5 атак...<br>Images: <a href="https://armyinform.com.ua/wp-content/uploads/2024/03/433285591_730522175901646_1185370855308857502_n-e1711602594742.jpg">000000.jpg</a><br>Categories: Новини<br>Tags: stoprussia, війна, вторгнення рф, ГШ ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" src="../Images/2024-03-28T07-22-00-08-00/000000.jpg" srcset="../Images/2024-03-28T07-22-00-08-00/000000.jpg" width="1289"> </img></figure><!-- .post-thumbnail -->
<p><strong> Протягом минулої доби відбулося 60 бойових зіткнень. Загалом ворог завдав 11 ракетних та 77 авіаційних ударів, здійснив  141 обстріл з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid036AZfQaaudLvGN6jxbLMUeqdpbmyE8fXcwe2RqYuQ5b5eZvkBRdJi25uYUvsoYH1Wl" rel="nofollow" target="_blank">повідомив</a> Генштаб ЗСУ.</p>
<p><strong>На Лиманському напрямку</strong> наші воїни відбили 5 атак противника в районах населених пунктів Білогорівка Луганської області та Терни Донецької області, де ворог намагався прорвати оборону наших військ.</p>
<p><strong>На Бахмутському напрямку нашими</strong> відбито 4 атаки ворога в районі населених пунктів Іванівське, Андріївка Донецької області.</p>
<p><strong>На Авдіївському напрямку</strong> наші захисники відбили 14 атак в районах населених пунктів Бердичі, Семенівка та Невельське Донецької області, де ворог, за підтримки авіації, намагався вибити наші підрозділи із займаних рубежів.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Новомихайлівка, Георгіївка, де противник, за підтримки авіації, 27 разів намагався прорвати оборону наших військ.</p>
<p><strong>На Оріхівському напрямку</strong> ворог за підтримки авіації 4 рази атакував позиції наших захисників в районах Старомайорського Донецької області; Роботиного Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби ворог здійснив безуспішну атаку позицій наших військ.</p>
</div><p>Source: <a href="https://armyinform.com.ua/2024/03/28/vorog-prodovzhuye-atakuvaty-na-shesty-napryamkah-za-dobu-na-fronti-60-bojovyh-zitknen/">https://armyinform.com.ua/2024/03/28/vorog-prodovzhuye-atakuvaty-na-shesty-napryamkah-za-dobu-na-fronti-60-bojovyh-zitknen/</a></p></body></html>