<html><body><h1>На Херсонщині ворог поцілив у припортову інфраструктуру, за добу двоє загиблих</h1><hr/>Published Time: 2024-03-28T08:10:00+08:00<br>Author: Army Inform<br>Description: Про це повідомив начальник Херсонської ОВА Олександр Прокудін.    Так, за його словами,...<br>Images: <a href="https://armyinform.com.ua/wp-content/uploads/2024/03/918c3c16bda0e7b8.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Харківський трибунал, Херсонщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="337" src="../Images/2024-03-28T08-10-00-08-00/000000.jpg" srcset="../Images/2024-03-28T08-10-00-08-00/000000.jpg" width="600"> </img></figure><!-- .post-thumbnail -->
<p><strong> Минулої доби, 27 березня, війська росії обстріляли 17 населених пунктів на Херсонщині — загинули двоє людей, ще четверо дістали поранення. </strong></p>
<p>Про це <a href="https://t.me/olexandrprokudin/3072" rel="nofollow" target="_blank">повідомив</a> начальник Херсонської ОВА Олександр Прокудін.</p>
<p>Так, за його словами, під обстрілами противника перебували Дудчани, Нововоронцовка, Михайлівка, Одрадокам’янка, Гаврилівка, Веселе, Золота Балка, Качкарівка, Антонівка, Станіслав, Дніпровське, Янтарне, Білозерка, Велетенське, Кізомис, Берегове та місто Херсон.</p>
<p>«російські військові поцілили у житлові квартали населених пунктів області, внаслідок чого пошкоджено 2 багатоповерхівки та 10 приватних будинків», — зазначив Олександр Прокудін.</p>
<p>Також, наголосив начальник Херсонської ОВА, зафіксовано влучання в припортову інфраструктуру, об’єкт критичної інфраструктури, торговельний центр, господарські споруди та автомобіль.</p>
<p>«Через російську агресію 2 людини загинули, ще 4 — дістали поранення», — повідомив він.</p>
<p>Як повідомляла <a href="https://armyinform.com.ua/2024/03/28/u-zaporizhzhi-vnaslidok-nichnoyi-ataky-poraneno-dvoh-zhinok/">АрміяInform</a>, у Запоріжжі внаслідок нічної атаки поранено двох жінок.</p>
</div><p>Source: <a href="https://armyinform.com.ua/2024/03/28/na-hersonshhyni-vorog-poczilyv-u-pryportovu-infrastrukturu-za-dobu-dvoye-zagyblyh/">https://armyinform.com.ua/2024/03/28/na-hersonshhyni-vorog-poczilyv-u-pryportovu-infrastrukturu-za-dobu-dvoye-zagyblyh/</a></p></body></html>