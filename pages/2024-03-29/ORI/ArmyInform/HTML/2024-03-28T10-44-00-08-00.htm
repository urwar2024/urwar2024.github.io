<html><body><h1>Працівника ТЦК та СП відправили під суд за торгівлю «білими квитками» на Одещині</h1><hr/>Published Time: 2024-03-28T10:44:00+08:00<br>Author: Army Inform<br>Description: Про це йдеться в повідомленні ДБР.    Обвинувальний акт направлено до суду.   ...<br>Images: <a href="https://armyinform.com.ua/wp-content/uploads/2024/03/photo_2024-03-27_17-26-37.jpg">000000.jpg</a><br>Categories: Новини, Події, Регіони<br>Tags: ДБР, Одеська область<br><div class="single-content">
<figure class="post-thumbnail">
<img alt="Працівника військкомату відправили під суд" class="attachment-post-thumbnail size-post-thumbnail wp-post-image" height="619" src="../Images/2024-03-28T10-44-00-08-00/000000.jpg" srcset="../Images/2024-03-28T10-44-00-08-00/000000.jpg" width="990"> <figcaption class="wp-caption-text">
		Працівника військкомату відправили під суд. Джерело фото: dbr.gov.ua</figcaption>
</img></figure><!-- .post-thumbnail -->
<p><strong> Працівники Державного бюро розслідувань України завершили розслідування стосовно співробітника Роздільнянського районного територіального центру комплектування та соціальної підтримки Одеської області, який спільно з правоохоронцем обіцяли за гроші допомогти ухилянтам уникнути призову. </strong></p>
<p>Про це йдеться в <a href="https://dbr.gov.ua/news/za-materialami-dbr-suditimut-pracivnika-vijskkomatu-ta-pravoohoroncya-yaki-na-odeshhini-torguvali-bilimi-kvitkami" rel="nofollow" target="_blank">повідомленні</a> ДБР.</p>
<p>Обвинувальний акт направлено до суду.</p>
<p>Встановлено, що працівник територіального центру комплектування через свого знайомого правоохоронця запропонував військовозобов’язаному чоловіку «допомогти» у видачі документів про непридатність до служби.</p>
<p>«Він навіть надав «вибір»: оформити непридатність через одруження з жінкою з інвалідністю, або обмеження за станом здоров’я», — сказано в повідомленні.</p>
<p>У лютому 2024 року працівники ДБР затримали ділків під час отримання 7 тис. доларів.</p>
<p>Фігуранти відсторонені від посад, вони обвинувачуються в одержанні неправомірної вигоди, вчиненому за попередньою змовою групою осіб (за ч. 2 ст. 28 ч. 2 ст. 369-2 КК України).</p>
<p>Санкція статті передбачає покарання у вигляді позбавлення волі на строк до 5 років.</p>
<p>Як повідомляла АрміяInform, ДБР <a href="https://armyinform.com.ua/2024/03/25/dbr-peredalo-do-sudu-spravu-proty-zaporizkogo-eksvoyenkoma/">передало до суду</a> справу проти запорізького ексвійськкома.</p>
</div><p>Source: <a href="https://armyinform.com.ua/2024/03/28/praczivnyka-tczk-ta-sp-vidpravyly-pid-sud-za-torgivlyu-bilymy-kvytkamy-na-odeshhyni/">https://armyinform.com.ua/2024/03/28/praczivnyka-tczk-ta-sp-vidpravyly-pid-sud-za-torgivlyu-bilymy-kvytkamy-na-odeshhyni/</a></p></body></html>