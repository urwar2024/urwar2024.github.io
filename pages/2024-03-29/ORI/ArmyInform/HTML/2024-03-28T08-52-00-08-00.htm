<html><body><h1>У Києві закінчили перевірку всіх ВЛК</h1><hr/>Published Time: 2024-03-28T08:52:00+08:00<br>Author: Army Inform<br>Description: Про це йдеться в повідомленні Міністерства охорони здоров'я.    Під час перевірки було...<br>Images: <a href="https://armyinform.com.ua/wp-content/uploads/2024/03/82_main-v1680722596-1.jpg">000000.jpg</a><br>Categories: Новини<br>Tags: влк, МОЗ, ТЦК та СП<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-03-28T08-52-00-08-00/000000.jpg" srcset="../Images/2024-03-28T08-52-00-08-00/000000.jpg" width="700"> </img></figure><!-- .post-thumbnail -->
<p><strong> У Києві перевірили роботу 10 позаштатних військово-лікарських комісій при територіальних центрах комплектування та соціальної підтримки.  </strong></p>
<p class="anotation">Про це йдеться в <a href="https://moz.gov.ua/article/news/zaversheno-perevirku-vlk-v-misti-kievi" rel="noopener" target="_blank">повідомленні</a> Міністерства охорони здоров’я.</p>
<div style="margin: 20px 0; margin-bottom: 20px; padding: 8px 20px 10px; border: 2px solid rgb(255 222 71); font-size:15px; border-radius: 8px; background-color: #ffffff;
	">На виконання рішень РНБО та наказу МОЗ від 1 березня 2024 року №354<a href="https://armyinform.com.ua/2024/03/04/moz-pochynaye-perevirku-vijskovo-likarskyh-komisij-u-kyyevi/"> розпочалася перевірка</a> позаштатних військово-лікарських комісій при ТЦК та СП у місті Києві.</div>
<p dir="ltr">Під час перевірки було виявлено низку питань, які необхідно пропрацювати для удосконалення роботи ВЛК:</p>
<ul dir="ltr">
<li>черги військовозобов’язаних. У частині ВЛК організовано запис лише на перший візит, далі управління чергою в закладі здійснюється в порядку живої черги;</li>
<li>графік роботи комісій не є оптимальним — здебільшого з 8:00-9:00 до 14:30-16.00 у будні;</li>
<li>випадки направлення на дообстеження, які видає лікар, вирішуючи це одноосібно, без погодження з головою ВЛК;</li>
<li>труднощі в лікарів, які нещодавно працюють у складі ВЛК, з встановленням певних діагнозів військовозобов’язаним;</li>
<li>через брак досвіду членів комісії трапляються недоліки у веденні документації; трапляються випадки, коли в експертних документах зазначаються клінічні діагнози, а не експертні;</li>
<li>залишається велика кількість паперових документів з перенесенням однакових відомостей з документа в документ;</li>
<li>виявлені невідповідності щодо норм роботи спеціалістів: одночасно здійснюється огляд військовозобов’язаних у спільному кабінеті (хірург, дерматолог, офтальмолог);</li>
<li>у багатьох комісіях проводиться одночасно огляд приписників і військовозобов’язаних, що зумовлює додаткове навантаження.</li>
</ul>
<p>Після перевірки Київська військова адміністрація спільно з ТЦК мають провести оцінку навантаження на роботу ВЛК та за потреби визначити додаткові заклади охорони здоров’я для проведення медичних оглядів військовозобов’язаних або продовження графіків роботи ВЛК.</p>
<div class="mIOAIO_blockquote"><blockquote class="_miaomo90"><p>Якщо сталися порушення під час проходження ВЛК <span style="color: #008000;"><strong>у цивільних медзакладах, </strong></span>ви можете повідомити за телефоном: <strong>0 800 60 20 19. </strong></p></blockquote></div>
<p>Як повідомляла<a href="https://armyinform.com.ua/2024/03/21/obmezheno-prydatnym-do-vijskovoyi-sluzhby-dovedetsya-povtorno-projty-vlk/"> АрміяInform</a>, обмежено придатним до військової служби доведеться повторно пройти ВЛК.</p>
</div><p>Source: <a href="https://armyinform.com.ua/2024/03/28/u-kyyevi-zakinchyly-perevirku-vsih-vlk/">https://armyinform.com.ua/2024/03/28/u-kyyevi-zakinchyly-perevirku-vsih-vlk/</a></p></body></html>