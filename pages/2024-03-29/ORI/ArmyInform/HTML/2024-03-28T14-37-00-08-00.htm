<html><body><h1>Чернівецька область знизить до 0% ставку за програмою єОселя для військових</h1><hr/>Published Time: 2024-03-28T14:37:00+08:00<br>Author: Army Inform<br>Description: Про це йдеться в повідомленні на сайті банку.    ПриватБанк та Чернівецька обласна...<br>Images: <a href="https://armyinform.com.ua/wp-content/uploads/2024/01/yeoselya-scaled.jpg">000000.jpg</a><br>Categories: Новини<br>Tags: єОселя, Чернівецька область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-28T14-37-00-08-00/000000.jpg" srcset="../Images/2024-03-28T14-37-00-08-00/000000.jpg" width="1200"> </img></figure><!-- .post-thumbnail -->
<p><strong> Кадрові військовослужбовці, правоохоронці, ветерани війни, учасники бойових дій та інші пільгові категорії можуть придбати через ПриватБанк житло в іпотеку у Чернівцях та області з додатковими пільгами. </strong></p>
<p>Про це йдеться в повідомленні на <a href="https://privatbank.ua/news/2024/3/28/2164" rel="nofollow" target="_blank">сайті</a> банку.</p>
<p>ПриватБанк та Чернівецька обласна військова адміністрація підписали двосторонній договір про співробітництво в частині компенсації відсотків на придбання житла за державною програмою єОселя.</p>
<p>У 2024 році в Чернівецькій області з обласного бюджету на додаткову компенсацію відсотків за програмою єОселя виділено 4 мільйони гривень.</p>
<p>Відповідно до умов програми компенсації відсоткової ставки за іпотечними кредитами окремих категорій громадян у Чернівецькій області, для військових, правоохоронців та членів їхніх сімей відсоткова ставка у розмірі 3% буде повністю компенсована за рахунок обласного бюджету.</p>
<p>Для ветеранів війни та членів їхніх сімей, учасників бойових дій, осіб з інвалідністю внаслідок війни, сімей загиблих ветеранів війни та для загиблих захисників і захисниць України відсоткову ставку знижено до 4% річних.</p>
<p>Програму єОселя реалізують Міністерство економіки України спільно з Мінцифрою та Укрфінжитлом.</p>
<p>Як повідомляла АрміяInform, минулого тижня кредити на придбання житла за програмою єОселя <a href="https://armyinform.com.ua/2024/03/25/yeoselya-protyagom-tyzhnya-kredyty-pid-3-otrymaly-113-zahysnykiv/">отримали</a> 211 українців на загальну суму 345 млн грн, з них 113 — військовослужбовці та силовики.</p>
</div><p>Source: <a href="https://armyinform.com.ua/2024/03/28/cherniveczka-oblast-znyzyt-do-0-stavku-za-programoyu-yeoselya-dlya-vijskovyh/">https://armyinform.com.ua/2024/03/28/cherniveczka-oblast-znyzyt-do-0-stavku-za-programoyu-yeoselya-dlya-vijskovyh/</a></p></body></html>