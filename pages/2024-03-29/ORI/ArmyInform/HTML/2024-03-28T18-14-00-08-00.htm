<html><body><h1>Український дистанційний комплекс для розмінування пішов у виробництво</h1><hr/>Published Time: 2024-03-28T18:14:00+08:00<br>Author: Army Inform<br>Description: Про нову техніку повідомив 28 березня віцепрем’єр-міністр з інновацій, розвитку освіти,...<br>Images: <a href="https://armyinform.com.ua/wp-content/uploads/2024/03/minnyj-tral.jpg">000000.jpg</a><br>Categories: Новини<br>Tags: Brave 1, Михайло Федоров, розмінування<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-28T18-14-00-08-00/000000.jpg" srcset="../Images/2024-03-28T18-14-00-08-00/000000.jpg" width="1280"> </img></figure><!-- .post-thumbnail -->
<p><strong> Ratel Deminer — мінний трал, який знаходить та нейтралізує протипіхотні міни. Він отримав статус BRV1, це означає, що розробку визначили пріоритетною для Сил оборони.  </strong></p>
<p>Про нову техніку <a href="https://t.me/zedigital/4394" rel="nofollow" target="_blank">повідомив 28 березня</a> віцепрем’єр-міністр з інновацій, розвитку освіти, науки та технологій — міністр цифрової трансформації України Михайло Федоров</p>
<p>Комплекс оснащений камерою денного бачення, що допомагає краще ним керувати. Ratel Deminer знищує міни типу ПФМ-1, ПМН-4, ПМН-3 та ПМН-2.</p>
<p>Розробники вже провели випробування Ratel Deminer в реальних умовах — комплекс застосовували для гуманітарного розмінування від протипіхотних мін біля Святогірська Донецької області.</p>
<p>Він працює дистанційно, а отже, зберігає життя військових. Зараз комплекс доопрацьовують і збільшують потужності.</p>
<p>Це не перша розробка від цього виробника, яка пройшла шлях у Brave1. Наземні роботи Ratel S та Ratel M отримали кодифікації, їх активно використовують у військах.</p>
<p>Розвиток оборонних технологій, поява нових розробок стали можливі завдяки кластеру Brave1.</p>
<p>Михайло Федоров закликав долучатися до кластера всіх, хто має класну розробку, яка посилить військових. Brave1 допоможе її реалізувати, провести тестування, кодифікувати за стандартами НАТО, залучити інвестиції та отримати контракти від держави.</p>
<p>Як <a href="https://armyinform.com.ua/2024/03/25/armiya-droniv-za-tyzhden-likviduvala-ponad-370-odynycz-rosijskoyi-vijskovoyi-tehniky/">повідомляла АрміяInform</a>, армія дронів за тиждень ліквідувала понад 370 одиниць російської військової техніки.</p>
</div><p>Source: <a href="https://armyinform.com.ua/2024/03/28/ukrayinskyj-dystanczijnyj-kompleks-dlya-rozminuvannya-pishov-u-vyrobnycztvo/">https://armyinform.com.ua/2024/03/28/ukrayinskyj-dystanczijnyj-kompleks-dlya-rozminuvannya-pishov-u-vyrobnycztvo/</a></p></body></html>