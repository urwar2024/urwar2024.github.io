<html><body><h1>Знищено 26 із 28 «шахедів»: у Повітряних Силах повідомили деталі відбитих атак рф</h1><hr/>Published Time: 2024-03-28T07:35:00+08:00<br>Author: Army Inform<br>Description: Про це повідомив командувач ПС ЗСУ генерал-лейтенант Микола Олещук.    Так, противник...<br>Images: <a href="https://armyinform.com.ua/wp-content/uploads/2024/03/434183523_764223319224082_8206348890307310168_n.jpg">000000.jpg</a><br>Categories: Новини<br>Tags: stoprussia, вторгнення рф, Микола Олещук, ПС ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="608" sizes="(max-width: 1080px) 100vw, 1080px" src="../Images/2024-03-28T07-35-00-08-00/000000.jpg" srcset="../Images/2024-03-28T07-35-00-08-00/000000.jpg" width="1080"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> У Повітряних Силах ЗСУ повідомили, що у ніч на 28 березня російські війська атакували Україну ударними БПЛА типу Shahed, 26 з яких — знищено. </strong></p>
<p>Про це <a href="https://t.me/ComAFUA/245" rel="nofollow" target="_blank">повідомив</a> командувач ПС ЗСУ генерал-лейтенант Микола Олещук.</p>
<p>Так, противник завдав ракетного-авіаційного удару по Україні із застосуванням трьох крилатих ракет Х-22 та протирадіолокаційної ракети Х-31П (з акваторії Чорного моря), зенітної керованої ракети С-300 (Донеччина) та 28 ударних БПЛА типу Shahed-136/131 (район пусків курська обл. – рф., мис Чауда – Крим).</p>
<p>«До відбиття удару залучено зенітні ракетні підрозділи Повітряних Сил, мобільні вогневі групи та засоби радіоелектронної боротьби Сил оборони України», — зазначив він.</p>
<p>Знищено 26 ударних БПЛА типу Shahed-136/131 у межах Одеської, Харківської, Дніпропетровської та Запорізької областей.</p>
<p>Як повідомляла <a href="https://armyinform.com.ua/2024/03/27/unochi-nasha-ppo-znyshhyla-10-vorozhyh-shahediv/">АрміяInform</a>, у ніч на 27 березня росіяни атакували Україну 13-ма ударними безпілотниками типу Shahed, 10 з яких вдалося знищити.</p>
</div><p>Source: <a href="https://armyinform.com.ua/2024/03/28/znyshheno-26-iz-28-shahediv-u-povitryanyh-sylah-povidomyly-detali-vidbytyh-atak-rf/">https://armyinform.com.ua/2024/03/28/znyshheno-26-iz-28-shahediv-u-povitryanyh-sylah-povidomyly-detali-vidbytyh-atak-rf/</a></p></body></html>