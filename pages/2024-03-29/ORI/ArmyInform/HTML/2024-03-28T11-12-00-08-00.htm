<html><body><h1>Перелік тимчасово окупованих територій та бойових дій знову оновили</h1><hr/>Published Time: 2024-03-28T11:12:00+08:00<br>Author: Army Inform<br>Description: Про це повідомляє Міністерство з питань реінтеграції тимчасово окупованих територій...<br>Images: <a href="https://armyinform.com.ua/wp-content/uploads/2024/03/zima_mistsevi_zhiteli_naslidki_obstriliv_gettyimages_1454578262_1200x675.jpg">000000.jpg</a><br>Categories: Новини<br>Tags: бойові дії, Мінреінтеграції, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-28T11-12-00-08-00/000000.jpg" srcset="../Images/2024-03-28T11-12-00-08-00/000000.jpg" width="1200"> </img></figure><!-- .post-thumbnail -->
<p><strong> Мінреінтеграції затвердило зміни до Переліку територій, на яких ведуться (велися) бойові дії, або тимчасово окупованих російською федерацією. </strong></p>
<p>Про це <a href="https://t.me/minre_ua/5379" rel="noopener" target="_blank">повідомляє </a>Міністерство з питань реінтеграції тимчасово окупованих територій України.</p>
<p>Так, відомство своїми наказами від 19 березня 2024 року № <a href="https://minre.gov.ua/2024/03/26/pro-zatverdzhennya-zmin-do-pereliku-terytorij-na-yakyh-vedutsya-velysya-bojovi-diyi-abo-tymchasovo-okupovanyh-rosijskoyu-federacziyeyu-14/" rel="noopener" target="_blank">77</a> та від 22 березня 2024 року № <a href="https://minre.gov.ua/2024/03/26/pro-zatverdzhennya-zmin-do-pereliku-terytorij-na-yakyh-vedutsya-velysya-bojovi-diyi-abo-tymchasovo-okupovanyh-rosijskoyu-federacziyeyu-15/" rel="noopener" target="_blank">79</a> внесло зміни до Переліку територій, на яких ведуться (велись) бойові дії, або тимчасово окупованих російською федерацією.</p>
<p>«Вказаний перелік був затверджений у грудні 2022 року та періодично оновлюється. Зміни до нього вносяться за погодженням із Міністерством оборони на підставі пропозицій відповідних обласних, Київської міської військових адміністрацій», — уточнюють у Мінреінтеграції.</p>
<p>Ознайомитися з оновленими переліками можна <a href="https://minre.gov.ua/2024/03/26/pro-zatverdzhennya-zmin-do-pereliku-terytorij-na-yakyh-vedutsya-velysya-bojovi-diyi-abo-tymchasovo-okupovanyh-rosijskoyu-federacziyeyu-14/" rel="noopener" target="_blank">тут</a> і <a href="https://minre.gov.ua/2024/03/26/pro-zatverdzhennya-zmin-do-pereliku-terytorij-na-yakyh-vedutsya-velysya-bojovi-diyi-abo-tymchasovo-okupovanyh-rosijskoyu-federacziyeyu-15/" rel="noopener" target="_blank">тут</a>.</p>
<p>Наказ набирає чинності від дня його офіційного опублікування.</p>
<p>Так, території, які зазначені в переліку, поділяються на території, які тимчасово окуповані російською федерацією, і території, на яких ведуться (велися) бойові дії. Своєю чергою, території, на яких ведуться (велися) бойові дії, поділено на території можливих бойових дій і території активних бойових дій. Також до переліку ретроспективно включені території, на яких велися бойові дії та які були тимчасово окуповані з 24 лютого 2022 року і на яких бойові дії або тимчасова окупація завершилися.</p>
</div><p>Source: <a href="https://armyinform.com.ua/2024/03/28/perelik-terytorij-tymchasovo-okupovanyh-ta-bojovyh-dij-znovu-onovyly/">https://armyinform.com.ua/2024/03/28/perelik-terytorij-tymchasovo-okupovanyh-ta-bojovyh-dij-znovu-onovyly/</a></p></body></html>