<html><body><h1>Міноборони ініціювало роботу над законодавчим визначенням поняття «кібервійна»</h1><hr/>Published Time: 2024-03-28T18:48:00+08:00<br>Author: Army Inform<br>Description: Як повідомляє телеграм-канал оборонного відомства, про це йшлося під час обговорення на...<br>Images: <a href="https://armyinform.com.ua/wp-content/uploads/2024/03/423b4bd2-2567-4257-b95c-efe20f8d75a9.jpeg">000000.jpeg</a><br>Categories: Новини<br>Tags: кібербезпека, кібервійна, Міністерство оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-28T18-48-00-08-00/000000.jpeg" srcset="../Images/2024-03-28T18-48-00-08-00/000000.jpeg" width="1280"> </img></figure><!-- .post-thumbnail -->
<p><strong> Міністерство оборони України запропонувало розпочати роботу над законодавчим визначенням поняття «кібервійна». </strong></p>
<p>Як повідомляє <a href="https://t.me/ministry_of_defense_ua/9195" rel="nofollow" target="_blank">телеграм-канал</a> оборонного відомства, про це йшлося під час обговорення на Всеукраїнській науково-практичній конференції «Актуальні проблеми управління інформаційною безпекою держави», організованій Національною академією Служби безпеки України.</p>
<p>«Міноборони ініціювало науково-дослідну роботу щодо визначення поняття кібервійни, яку здійснює Академія СБУ. Переконана, що ці напрацювання дозволять нам разом з іншими державними органами вийти із законодавчими пропозиціями вже наприкінці 2024 року», — наголосила заступник Міністра оборони Катерина Черногоренко.</p>
<p>З початку повномасштабного вторгнення фахівці Служби безпеки України нейтралізували майже 10 тисяч кібератак.</p>
<p>Дії агресора в кіберпросторі є системними і направленими вже не лише на Україну, а і на її союзників. Тому слідом за визначенням поняття «кібервійна» на національному законодавчому рівні — міжнародне визнання кібератак як акту війни у правовому полі.</p>
</div><p>Source: <a href="https://armyinform.com.ua/2024/03/28/minoborony-inicziyuvalo-robotu-nad-zakonodavchym-vyznachennyam-ponyattya-kibervijna/">https://armyinform.com.ua/2024/03/28/minoborony-inicziyuvalo-robotu-nad-zakonodavchym-vyznachennyam-ponyattya-kibervijna/</a></p></body></html>