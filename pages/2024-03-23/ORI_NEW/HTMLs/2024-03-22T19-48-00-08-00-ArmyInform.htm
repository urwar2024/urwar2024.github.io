<html><body>
<div class='article'>
<div class='title'><h1>Генштаб: Окупанти найбільше штурмували на Новопавлівському напрямку — 20 атак</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генеральний штаб ЗС України.    На Куп’янському напрямку ворог за...'/>
<meta property='published_time' content='2024-03-22T19:48:00+08:00'/>
<meta property='tags' content='агресія рф, війна, ГШ ЗСУ, оперативна інформація'/>
<meta property='images' content='https://armyinform.com.ua/wp-content/uploads/2024/03/434034586_760965642883183_4127766267781243297_n.jpg'/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.    На Куп’янському напрямку ворог за...
<br>
Published Time: 2024-03-22T19:48:00+08:00
<br>
Tags: агресія рф, війна, ГШ ЗСУ, оперативна інформація
<br>
Images: <a href="https://armyinform.com.ua/wp-content/uploads/2024/03/434034586_760965642883183_4127766267781243297_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="809" sizes="(max-width: 1080px) 100vw, 1080px" src="../../ORI/ArmyInform/Images/2024-03-22T19-48-00-08-00/000000.jpg" srcset="../../ORI/ArmyInform/Images/2024-03-22T19-48-00-08-00/000000.jpg" width="1080"/> </figure><!-- .post-thumbnail -->
<p><strong> Протягом доби на полі бою зафіксовано 57 бойових зіткнень. </strong></p>
<p>Про це <a href="https://www.facebook.com/GeneralStaff.ua/posts/pfbid0UctnEsGCDdRreLnjVTZsRVGuzoN4r9wcvrQfwR4rXBBLuGFBLruh5Epg2nFZCxUjl" rel="nofollow" target="_blank">інформує</a> Генеральний штаб ЗС України.</p>
<p><strong>На Куп’янському напрямку</strong> ворог за підтримки авіації здійснив 3 безуспішних штурми позицій Сил оборони в районах населених пунктів Синьківка, Табаївка, Берестове Харківської області. Завдав авіаційних ударів в районах населених пунктів Петропавлівка, Котлярівка Харківської області. Під артилерійським та мінометним вогнем опинилися понад 10 населених пунктів, зокрема Голубівка, Синьківка, Степова Новоселівка Харківської області.</p>
<p><strong>На Лиманському напрямку</strong> наші воїни відбили 5 атак противника в районах населених пунктів Білогорівка Луганської області та Спірне Донецької області, де ворог, за підтримки авіації, намагався прорвати оборону наших військ. Від артилерійських та мінометних обстрілів постраждали понад 10 населених пунктів, серед них Макіївка, Невське, Білогорівка Луганської області та Терни, Ямполівка, Торське, Серебрянка Донецької області.</p>
<p><strong>На Бахмутському напрямку</strong> наші воїни відбили 2 атаки ворога в районі населеного пункту Кліщіївка Донецької області. Противник завдав авіаційних ударів в районах населених пунктів Часів Яр, Олександро-Шультине Донецької області Під артилерійським та мінометним вогнем опинилося близько 10 населених пунктів, зокрема Богданівка, Часів Яр, Кліщіївка та Андріївка Донецької області.</p>
<p><strong>На Авдіївському напрямку</strong> нашими захисниками відбито майже 10 атак ворога в районах населених пунктів Бердичі, Тоненьке, Первомайське, Невельське Донецької області. Противник завдав авіаційних ударів в районах населених пунктів Очеретине, Новобахмутівка, Семенівка, Карлівка Донецької області. Артилерійських та мінометних обстрілів зазнали близько 20 населених пунктів, серед них Новобахмутівка, Бердичі, Семенівка, Первомайське та Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Водяне, Урожайне, де ворог, за підтримки авіації, понад 20 разів намагався прорвати оборону наших військ. Противник завдав авіаційних ударів в районах населених пунктів Костянтинівка, Вугледар Донецької області. Під артилерійським та мінометним вогнем окупантів опинились близько 15 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p><strong>На Оріхівському напрямку</strong> ворог 7 разів, за підтримки авіації, атакував позиції наших захисників в районах населених пунктів Старомайорське Донецької області та Роботине Запорізької області. Артилерійських та мінометних обстрілів зазнали близько 15 населених пунктів, серед них Полтавка, Малинівка, Чарівне, Білогір’я, Новоданилівка, П’ятихатки Запорізької області.</p>
<p>Як повідомляла АрміяInform, спецпризначенці дронами <a href="https://armyinform.com.ua/2024/03/22/speczpryznachenczi-dronamy-znyshhyly-minometnu-pozycziyu-i-5-okupantiv/">знищили</a> мінометну позицію і 5 окупантів.</p>
</div>
</div>
<div class='source'><p>Source: <a href="https://armyinform.com.ua/2024/03/22/genshtab-okupanty-najbilshe-shturmuvaly-na-novopavlivskomu-napryamku-20-atak/">https://armyinform.com.ua/2024/03/22/genshtab-okupanty-najbilshe-shturmuvaly-na-novopavlivskomu-napryamku-20-atak/</a></p></div>
</div>
</body></html>