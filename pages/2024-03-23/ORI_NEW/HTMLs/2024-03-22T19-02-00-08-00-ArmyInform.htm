<html><body>
<div class='article'>
<div class='title'><h1>У Сухопутних військах ЗСУ анонсували усебічну перевірку одного з вищих військових вишів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це йдеться на сторінці командування у Telegram.    «Будуть перевірені на...'/>
<meta property='published_time' content='2024-03-22T19:02:00+08:00'/>
<meta property='tags' content='Національна академія Сухопутних військ імені Петра Сагайдачного, перевірка, Сухопутні війська Збройних Сил України'/>
<meta property='images' content='https://armyinform.com.ua/wp-content/uploads/2023/12/357037476_265632932728375_7636403855566611331_n-2-3.jpg.webp'/>
Author: Army Inform
<br>
Categories: Новини
<br>
Description: Про це йдеться на сторінці командування у Telegram.    «Будуть перевірені на...
<br>
Published Time: 2024-03-22T19:02:00+08:00
<br>
Tags: Національна академія Сухопутних військ імені Петра Сагайдачного, перевірка, Сухопутні війська Збройних Сил України
<br>
Images: <a href="https://armyinform.com.ua/wp-content/uploads/2023/12/357037476_265632932728375_7636403855566611331_n-2-3.jpg.webp">000000.webp</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="933" src="../../ORI/ArmyInform/Images/2024-03-22T19-02-00-08-00/000000.png" srcset="../../ORI/ArmyInform/Images/2024-03-22T19-02-00-08-00/000000.png" width="1400"/> </figure><!-- .post-thumbnail -->
<p><strong> Командування Сухопутних військ Збройних Сил України прийняло рішення про перевірку стану справ в Національній академії Сухопутних військ імені гетьмана Петра Сагайдачного. </strong></p>
<p>Про це <a href="https://t.me/landforcesofukraine/16450" rel="nofollow" target="_blank">йдеться</a> на сторінці командування у Telegram.</p>
<p>«Будуть перевірені на відповідність реальному стану справ випадки, які були оприлюдненні тимчасовою слідчою комісією Верховної Ради. У разі підтвердження зазначених випадків будуть прийняті усі необхідні заходи, а до відповідальних посадових осіб будуть застосовані стягнення відповідно до чинного законодавства України», — зазначили у відомстві.</p>
<p>У Сухопутних військ ЗС України зазначили, що командування зацікавлене в усебічній перевірці вищого військового навчального закладу, щоб надати об’єктивну оцінку всім наведеним випадкам. Результати перевірки будуть доведені до громадськості.</p>
<p>«Водночас наголошуємо, що триває війна і дискредитація військовослужбовців тільки грає на руку ворогу. Нині будь-які питання, що стосуються військових, є чутливими. Рекомендуємо посадовим особам, незалежно від статусу, відповідально ставитись до комунікування питань, пов’язаних з виконанням службових обов’язків військовослужбовцями. Особливо — щодо звинувачення тих чи інших посадових осіб та колективів», — йдеться у заяві.</p>
<p>Водночас у командуванні наголосили, що емоційно забарвлені звинувачення та спроби популістичних вкидів неприпустимі. Необхідно ретельно перевіряти інформацію і лише після підтвердження реальних випадків робити будь-які заяви.</p>
</div>
</div>
<div class='source'><p>Source: <a href="https://armyinform.com.ua/2024/03/22/u-suhoputnyh-vijskah-zsu-anonsuvaly-usebichnu-perevirku-odnogo-z-vyshhyh-vijskovyh-vyshiv/">https://armyinform.com.ua/2024/03/22/u-suhoputnyh-vijskah-zsu-anonsuvaly-usebichnu-perevirku-odnogo-z-vyshhyh-vijskovyh-vyshiv/</a></p></div>
</div>
</body></html>