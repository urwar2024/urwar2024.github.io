<html><body><h1>Командувач Сухопутних військ ЗСУ назвав спосіб перехоплення ініціативи у ворога</h1><hr/>Published Time: 2024-03-22T09:31:00+08:00<br>Author: Army Inform<br>Description: Свою заяву Олександр Павлюк зробив під час прямого ефіру телемарафону «Єдині новини»...<br>Images: <a href="https://armyinform.com.ua/wp-content/uploads/2023/08/25ee3fa99fd8f8800b1011702847c03081b6d07a.jpg">000000.jpg</a><br>Categories: Важливо, Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="760" src="../Images/2024-03-22T09-31-00-08-00/000000.jpg" srcset="../Images/2024-03-22T09-31-00-08-00/000000.jpg" width="1024"> </img></figure><!-- .post-thumbnail -->
<p><strong> Командувач Сухопутних військ ЗСУ генерал-лейтенант Олександр Павлюк розповів, що Сили оборони України можуть перехопити ініціативу у війні з російськими окупантами лише в разі сповільнення їх дій. </strong></p>
<p>Свою заяву Олександр Павлюк зробив під час прямого ефіру телемарафону <a href="https://www.youtube.com/watch?v=T88RnpKNN_s" rel="nofollow" target="_blank">«Єдині новини»</a> вранці 22 березня 2024 року.</p>
<p>«росія не може дати собі можливості втратити перевагу на полі бою. А тільки сповільнення їх дій дасть нам можливість перехопити ініціативу», — зазначив генерал.</p>
<p>За його словами, наразі ворог робить все можливе і неможливе, використовуючи всі ресурси, які є, щоб продовжувати наступальні дії на Лиманському, Бахмутському та Авдіївському напрямках.</p>
<p>При цьому, як зазначив Олександр Павлюк, у ворога немає таких успіхів, як було з Авдіївкою, а лише деякі тактичні дії окупантів мають невеличкий успіх на тому чи іншому напрямку.</p>
<p>Водночас і Сили оборони України, за словами генерала, проводять відповідні наступальні дії, відновлюють позиції, захоплюють також позиції ворога.</p>
<p>«Іде поки що позиційна війна. Поки що переваги ми не можемо здобути. На жаль, противник має більший ресурс. Але всьому свій час», — зазначив командувач Сухопутних військ ЗСУ.</p>
<p>Як повідомляла АрміяInform, за даними Генштабу ЗСУ, ворог<a href="https://armyinform.com.ua/2024/03/22/vorog-vtratyv-za-dobu-35-artsystem-i-37-bronemashyn-likvidovano-870-okupantiv-genshtab-zsu/"> втратив</a> за добу 35 артсистем і 37 бронемашин, ліквідовано 870 окупантів.</p>
<p>21 березня 2024 року Головнокомандувач ЗСУ генерал-полковник Олександр Сирський <a href="https://armyinform.com.ua/2024/03/21/oleksandr-syrskyj-sylam-oborony-vdalosya-stabilizuvaty-obstanovku-na-shodi-ukrayiny/">заявив</a>, що Силам оборони вдалося стабілізувати обстановку на сході України</p>
</div><p>Source: <a href="https://armyinform.com.ua/2024/03/22/komanduvach-suhoputnyh-vijsk-zsu-nazvav-sposib-perehoplennya-inicziatyvy-u-voroga/">https://armyinform.com.ua/2024/03/22/komanduvach-suhoputnyh-vijsk-zsu-nazvav-sposib-perehoplennya-inicziatyvy-u-voroga/</a></p></body></html>