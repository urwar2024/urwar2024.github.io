<html><body><h1>Війська рф атакували найбільшу ГЕС України, загрози прориву дамби немає</h1><hr/>Published Time: 2024-03-22T08:03:00+08:00<br>Author: Army Inform<br>Description: Про це йдеться в заяві Укргідроенерго.    «На жаль, влучання є і по найбільшій ГЕС...<br>Images: <a href="https://armyinform.com.ua/wp-content/uploads/2024/03/35_main-v1681729807.jpg">000000.jpg</a><br>Categories: Новини<br>Tags: ворожі обстріли, ДніпроГЕС, Запорізька область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="434" src="../Images/2024-03-22T08-03-00-08-00/000000.jpg" srcset="../Images/2024-03-22T08-03-00-08-00/000000.jpg" width="620"> </img></figure><!-- .post-thumbnail -->
<p><strong> росія сьогодні вдарила по гідроспорудах і греблі на ДніпроГЕС у Запоріжжі, але загрози прориву дамби немає. </strong></p>
<p>Про це йдеться в <a href="https://t.me/ukrhydroenergo/5016" rel="nofollow" target="_blank">заяві</a> Укргідроенерго.</p>
<p>«На жаль, влучання є і по найбільшій ГЕС України — ДніпроГЕС у Запоріжжі. Нелюди не заспокоїлись, зруйнувавши Каховську ГЕС, і тепер намагаються створити нову екологічну катастрофу, цинічно вдаривши по гідроспорудах ДніпроГЕС та плотині», — йдеться в заяві.</p>
<p>Повідомляється, що наразі триває пожежа на станції. На місці працюють надзвичайні служби та енергетики, долаючи наслідки численних авіаударів.</p>
<p>«Загрози прориву немає. Ситуація на дамбі станції контрольована», — заявили в Укргідроенерго.</p>
<p>Як повідомляла АрміяInform, росія <a href="https://armyinform.com.ua/2024/03/22/vorog-zavdav-12-raketnyh-udariv-po-zaporizhzhyu-aes-na-mezhi-blekautu/">завдала</a> 12 ракетних ударів по Запоріжжю, атакувала енергетичні об’єкти <a href="https://armyinform.com.ua/2024/03/22/na-sumshhyni-rosiyany-vdaryly-raketamy-po-obyektah-energosystemy/">Сумщини</a> та Харківщини.</p>
<p>У Львівській області сталося <a href="https://armyinform.com.ua/2024/03/22/u-lvivskij-oblasti-vorozhyj-dron-vluchyv-v-obyekt-energetychnoyi-infrastruktury/">влучання дрона</a> в об’єкт енергетичної інфраструктури.</p>
</div><p>Source: <a href="https://armyinform.com.ua/2024/03/22/vijska-rf-atakuvaly-najbilshu-ges-ukrayiny-zagrozy-proryvu-damby-nemaye/">https://armyinform.com.ua/2024/03/22/vijska-rf-atakuvaly-najbilshu-ges-ukrayiny-zagrozy-proryvu-damby-nemaye/</a></p></body></html>