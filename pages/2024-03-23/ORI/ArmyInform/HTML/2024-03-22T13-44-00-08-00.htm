<html><body><h1>На кордоні зі Словаччиною затримали киянина, який прикидався нігерійцем</h1><hr/>Published Time: 2024-03-22T13:44:00+08:00<br>Author: Army Inform<br>Description: Про це інформує Державна прикордонна служба України.  Як зазначається, на паспортний...<br>Images: <a href="https://armyinform.com.ua/wp-content/uploads/2024/03/news_20240322_130507_17111055071.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/news_20240322_130509_17111055092-e1711107516641.jpg">000001.jpg</a><br>Categories: Новини<br>Tags: stoprussia, агресія рф, війна, вторгнення рф, ДПСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="662" src="../Images/2024-03-22T13-44-00-08-00/000000.jpg" srcset="../Images/2024-03-22T13-44-00-08-00/000000.jpg" width="900"> </img></figure><!-- .post-thumbnail -->
<p><strong> На кордоні зі Словаччиною зупинили псевдонігерійця, який прямував рейсовим автобусом на виїзд з України через пункт пропуску «Ужгород». </strong></p>
<p class="">Про це <a href="https://dpsu.gov.ua/ua/news/na-kordoni-zi-slovachchinoyu-zupinili-psevdonigeriycya/" rel="nofollow" target="_blank">інформує</a> Державна прикордонна служба України.</p>
<p class="">Як зазначається, на паспортний контроль він надав копію інформаційної сторінки закордонного паспорта громадянина Нігерії. Чоловік розповів прикордонникам, що проживає в Одесі, а паспорт втратив під час останніх обстрілів у місті.</p>
<p class="">«Коли інспектор порівняв світлину з особою пред’явника, він помітив, що на фото зображена інша людина. До того ж, правоохоронці встановили, що власник закордонного паспорта залишив територію України ще на початку широкомасштабного вторгнення», — розповіли у відомстві.</p>
<img alt="" class="alignnone size-full wp-image-554556" height="527" loading="lazy" src="../Images/2024-03-22T13-44-00-08-00/000001.jpg" srcset="../Images/2024-03-22T13-44-00-08-00/000001.jpg" width="679">
<p class="">У ДПСУ зауважили, що під час бесіди він зізнався, що насправді є громадянином України та проживає в Києві. З огляду на схожість із іноземцем, він вирішив скористатися фото його паспорта та вигадав легенду.</p>
<p class="">«Українцеві відмовили у пропуску через кордон. Щодо нього було складено адміністративно-процесуальні документи за ч.1 ст.204-1 КУпАП „Незаконне перетинання або спроба незаконного перетинання державного кордону України“. Справу буде передано до суду», — йдеться в повідомленні.</p>
<p>Як повідомляла АрміяInform, біля кордону зі Словаччиною <a href="https://armyinform.com.ua/2024/03/20/bilya-kordonu-zi-slovachchynoyu-zatrymaly-grupu-uhylyantiv-yaki-perelazyly-parkan/">затримали</a> групу ухилянтів, які перелазили через паркан.</p>
</img></div><p>Source: <a href="https://armyinform.com.ua/2024/03/22/na-kordoni-zi-slovachchynoyu-zatrymaly-kyyanyna-yakyj-prykydavsya-nigerijczem/">https://armyinform.com.ua/2024/03/22/na-kordoni-zi-slovachchynoyu-zatrymaly-kyyanyna-yakyj-prykydavsya-nigerijczem/</a></p></body></html>