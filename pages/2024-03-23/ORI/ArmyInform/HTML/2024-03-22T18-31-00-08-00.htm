<html><body><h1>Україна налагоджує пряму співпрацю з канадським виробником стрілецької зброї</h1><hr/>Published Time: 2024-03-22T18:31:00+08:00<br>Author: Army Inform<br>Description: Про це повідомляє Міністерство оборони України.  Сторони обговорили перспективи...<br>Images: <a href="https://armyinform.com.ua/wp-content/uploads/2024/03/48ce4ee512b7ea5cd412e78ff33188b70eb110e6-1.jpeg">000000.jpeg</a><br>Categories: Новини<br>Tags: виробництво, зброя, Канада, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1098" sizes="(max-width: 1600px) 100vw, 1600px" src="../Images/2024-03-22T18-31-00-08-00/000000.jpeg" srcset="../Images/2024-03-22T18-31-00-08-00/000000.jpeg" width="1600"> </img></figure><!-- .post-thumbnail -->
<p><strong> Заступник Міністра оборони України Дмитро Кліменков зустрівся з віцепрезидентом компанії Colt Canada Corporation Алексом Пейном. </strong></p>
<p dir="ltr">Про це <a href="https://www.mil.gov.ua/news/2024/03/22/nalagodzhuemo-pryamu-spivpraczyu-iz-zahidnimi-virobnikami-zbroi-%E2%80%93-dmitro-klimenkov/" rel="nofollow" target="_blank">повідомляє</a> Міністерство оборони України.</p>
<p class="justifyfull" dir="ltr">Сторони обговорили перспективи постачання стрілецької зброї для забезпечення потреб Збройних Сил України за комерційними контрактами між «Агенцією оборонних закупівель» та Colt Canada Corporation.</p>
<p class="justifyfull" dir="ltr">Зокрема, корпорація Colt Canada, член Colt CZ Group, є ексклюзивним постачальником стрілецької зброї для Збройних Сил Канади.</p>
<p class="justifyfull" dir="ltr">«Канада входить до авангарду основних країн-партнерів, які підтримують Україну з перших днів широкомасштабного російського вторгнення, — зазначив Дмитро Кліменков. — Зараз налагоджуємо пряму співпрацю із західними виробниками зброї. Ми знайомі з продукцією компанії Colt Canada Corporation та високо цінуємо її якість. Вона використовується як основний вид стрілецької зброї у багатьох арміях світу».</p>
<p class="justifyfull" dir="ltr">У відомстві зазначили, що стрілецька зброя широко використовується в усіх видах і родах військ Збройних Сил України. Зараз ЗСУ трансформуються у відповідності до стандартів НАТО. Зокрема, це передбачає перехід на нові види стрілецької зброї, замінюючи радянську.</p>
<p class="justifyfull" dir="ltr">«Для ефективного забезпечення потреб ЗСУ Міноборони розбудовує прозору та ефективну архітектуру закупівель, правила якої будуть зрозумілими для  міжнародного бізнесу. Функція встановлення правил закупівель залишається за міністерством, а безпосередні закупівлі передаються закупівельним агенціям, які будують свою роботу за кращими практиками міжнародного корпоративного управління», — розповів Дмитро Кліменков.</p>
<p dir="ltr">Як повідомляла АрміяInform, у Міноборони <a href="https://armyinform.com.ua/2024/03/22/u-minoborony-rozpovily-pro-znachne-zrostannya-vyrobnycztva-boyeprypasiv-v-ukrayini/" rel="bookmark">розповіли</a> про значне зростання виробництва боєприпасів в Україні.</p>
</div><p>Source: <a href="https://armyinform.com.ua/2024/03/22/ukrayina-nalagodzhuye-pryamu-spivpraczyu-z-kanadskym-vyrobnykom-strileczkoyi-zbroyi/">https://armyinform.com.ua/2024/03/22/ukrayina-nalagodzhuye-pryamu-spivpraczyu-z-kanadskym-vyrobnykom-strileczkoyi-zbroyi/</a></p></body></html>