<html><body><h1>Президент України обговорив тренування українських пілотів на F-16 з міністром оборони Данії</h1><hr/>Published Time: 2024-03-22T17:25:00+08:00<br>Author: Army Inform<br>Description: Про це повідомляє Офіс Президента України.  Перш за все, глава держави подякував йому...<br>Images: <a href="https://armyinform.com.ua/wp-content/uploads/2024/03/b23c0ac048278c173bf11ce3042a1f09_1711114191_extra_large.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/422830c70b98f0acd5139b700ba879be_1711114189_wysiwyg.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/59b97dc5a97af4356d7bc393d82d16c1_1711114189_wysiwyg.jpeg">000002.jpeg</a><br>Categories: Актуальна тема, Новини<br>Tags: stoprussia, агресія рф, війна, Володимир Зеленський, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-22T17-25-00-08-00/000000.jpeg" srcset="../Images/2024-03-22T17-25-00-08-00/000000.jpeg" width="1042"> </img></figure><!-- .post-thumbnail -->
<p><strong> Президент України Володимир Зеленський провів зустріч із віцепрем’єр-міністром — міністром оборони Королівства Данія Троельсом Люндом Поульсеном, який перебуває в нашій країні з візитом. </strong></p>
<p class="">Про це <a href="https://www.president.gov.ua/news/glava-derzhavi-zustrivsya-z-vicepremyer-ministrom-ministrom-89809" rel="nofollow" target="_blank">повідомляє</a> Офіс Президента України.</p>
<p class="">Перш за все, глава держави подякував йому та його команді за візит і постійну підтримку України з боку Данії.</p>
<p class="">«Щиро вдячні данському народові, який із нами від самого початку широкомасштабного вторгнення. Дякую за всі пакети оборонної допомоги від вашого уряду, вони дуже важливі для нас», — сказав Володимир Зеленський.</p>
<img alt="" class="alignnone size-full wp-image-554647" height="534" loading="lazy" src="../Images/2024-03-22T17-25-00-08-00/000001.jpeg" srcset="../Images/2024-03-22T17-25-00-08-00/000001.jpeg" width="800">
<p class="">Президент відзначив нещодавній візит Прем’єр-міністерки Данії Метте Фредеріксен до Львова, під час якого було підписано двосторонню Угоду про співробітництво у сфері безпеки та довгострокову підтримку. Глава держави висловив переконання, що реалізація цієї Угоди не лише посилить українську армію, а й допоможе у відновленні економіки країни.</p>
<p class="">Співрозмовники засудили останні масовані ракетні обстріли росією території України та наголосили на нагальній необхідності посилення української ППО.</p>
<img alt="" class="alignnone size-full wp-image-554646" height="534" loading="lazy" src="../Images/2024-03-22T17-25-00-08-00/000002.jpeg" srcset="../Images/2024-03-22T17-25-00-08-00/000002.jpeg" width="800">
<p class="">Було обговорено підготовку до проведення дансько-української конференції оборонних індустрій та перспективи налагодження прямої взаємодії між компаніями ВПК двох країн і спільного виробництва озброєнь.</p>
<p class="">Окремо сторони обговорили співпрацю в межах артилерійської та авіаційної коаліцій і тренування українських пілотів на літаках F-16, які Данія та інші партнери готуються передати Україні.</p>
<p>Як повідомляла АрміяInform, Генсек Ради Європи Марія Пейчинович-Бурич <a href="https://armyinform.com.ua/2024/03/22/gensek-rady-yevropy-mariya-pejchynovych-burych-vidvidala-buchu/">відвідала</a> Бучу.</p>
</img></img></div><p>Source: <a href="https://armyinform.com.ua/2024/03/22/prezydent-ukrayiny-obgovoryv-trenuvannya-ukrayinskyh-pilotiv-na-litakah-f-16-ministrom-oborony-daniyi/">https://armyinform.com.ua/2024/03/22/prezydent-ukrayiny-obgovoryv-trenuvannya-ukrayinskyh-pilotiv-na-litakah-f-16-ministrom-oborony-daniyi/</a></p></body></html>