<html><body><h1>НАТО має допомогти Україні сьогодні, бо за 2–3 роки буде вже пізно — міністр оборони Данії</h1><hr/>Published Time: 2024-03-22T16:59:00+08:00<br>Author: Army Inform<br>Description: Про це заявив міністр оборони Данії Трольс Лунд Пульсен під час 16-го щорічного...<br>Images: <a href="https://armyinform.com.ua/wp-content/uploads/2024/03/65_main-v1711110903.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/photo_2024-03-22-10.02.31-2.jpeg">000001.jpeg</a><br>Categories: Новини<br>Tags: війна, Київський Безпековий Форум, Королівство Данія, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-03-22T16-59-00-08-00/000000.jpg" srcset="../Images/2024-03-22T16-59-00-08-00/000000.jpg" width="700"> <figcaption class="wp-caption-text">
		фото: Київський безпековий форум</figcaption>
</img></figure><!-- .post-thumbnail -->
<p><strong> Країни Північноатлантичного альянсу можуть і мають робити більше для підтримки України, інакше через 2-3 роки буде занадто пізно. </strong></p>
<p>Про це <a href="https://ksf.openukraine.org/categories/news/ministr-oborony-danii-ukraini-treba-dopomohty-sohodni-za-2-3-roky-bude-pizno?slug=news&amp;pageNumber=2" rel="nofollow" target="_blank">заявив</a> міністр оборони Данії Трольс Лунд Пульсен під час 16-го щорічного Київського Безпекового Форуму.</p>
<p>«Чому я сьогодні тут? Щоб поспілкуватися з народом України і заявити, що ми будемо тут стільки, скільки буде потрібно», — сказав він.</p>
<p>Міністр наголосив, що країни НАТО повинні працювати на довгострокову перспективу, адже агресія росії стосується не тільки України.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/22/nato-gotove-do-konfliktu-z-rf-vyvchayemo-unikalni-ukrayinski-operacziyi-v-chornomu-mori-admiral-rob-bauer/" target="_blank"><div class="ai-readalso-content"><div class="ai-readalso-title">«НАТО готове до конфлікту з рф. Вивчаємо унікальні українські операції в Чорному морі» —  адмірал Роб Бауер</div></div><div class="ai-readalso-thumbnail"><img alt="«НАТО готове до конфлікту з рф. Вивчаємо унікальні українські операції в Чорному морі» —  адмірал Роб Бауер" src="../Images/2024-03-22T16-59-00-08-00/000001.jpeg" srcset="../Images/2024-03-22T16-59-00-08-00/000001.jpeg"/></div></a></figure>
<p>«росія не зупиниться і піде далі. Якщо сьогодні ми не діятимемо, завтра буде пізно. Сьогодні ключовий фактор — це фактор часу. Через 2-3 роки буде вже пізно «прокидатися» всім іншим країнам», — підкреслив Трольс Лунд Пульсен.</p>
<p>Зокрема, він відзначив недостатні витрати деяких членів НАТО на оборону і проблеми європейського військово-оборонного комплексу, зокрема, з виробництвом снарядів. Також Пульсен закликав країни Заходу прискорити інвестиції у безпеку.</p>
<p>«Ми маємо показати росії, що готові себе обороняти», — сказав міністр оборони.</p>
</div><p>Source: <a href="https://armyinform.com.ua/2024/03/22/nato-maye-dopomogty-ukrayini-sogodni-bo-cherez-2-3-roky-bude-pizno-ministr-oborony-daniyi/">https://armyinform.com.ua/2024/03/22/nato-maye-dopomogty-ukrayini-sogodni-bo-cherez-2-3-roky-bude-pizno-ministr-oborony-daniyi/</a></p></body></html>