<html><body><h1>Міноборони подякувало Литві за надання систем боротьби з безпілотниками</h1><hr/>Published Time: 2024-03-22T21:22:00+08:00<br>Author: Army Inform<br>Description: Про це йдеться на сторінці оборонного відомства України у Telegram.    «Коаліція дронів —...<br>Images: <a href="https://armyinform.com.ua/wp-content/uploads/2024/03/36964fbb88524ef2.jpg">000000.jpg</a><br>Categories: Новини<br>Tags: війна, військова допомога Україні, Литва, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-03-22T21-22-00-08-00/000000.jpg" srcset="../Images/2024-03-22T21-22-00-08-00/000000.jpg" width="1200"> </img></figure><!-- .post-thumbnail -->
<p><strong> Заступниця Міністра оборони Катерина Черногоренко висловила вдячність Литві за допомогу у закритті актуальних потреб ЗСУ, зокрема за надання Україні систем боротьби з безпілотниками. </strong></p>
<p>Про це <a href="https://t.me/ministry_of_defense_ua/9153" rel="nofollow" target="_blank">йдеться</a> на сторінці оборонного відомства України у Telegram.</p>
<p>«Коаліція дронів — це не лише про безпілотники для Сил оборони, а й про протидію ворожим засобам. Литовські партнери завжди на зв’язку та в контексті подій. Дякую Литві за допомогу у закритті актуальних потреб наших підрозділів», — зауважила Катерина Черногоренко.</p>
<p>Вона додала, що Литва розробила план довгострокової підтримки України на 2024-2026 роки і запланувала 200 мільйонів євро на військову підтримку України.</p>
<p>Як повідомляла АрміяInform, сьогодні Литва <a href="https://armyinform.com.ua/2024/03/22/lytva-peredala-ukrayini-systemy-dlya-borotby-z-bezpilotnykamy/">передала</a> Збройним Силам України системи для протидії безпілотникам.</p>
</div><p>Source: <a href="https://armyinform.com.ua/2024/03/22/vijskova-pidtrymka-ukrayiny-minoborony-podyakuvalo-lytvi-za-dopomogu-u-zakrytti-aktualnyh-potreb/">https://armyinform.com.ua/2024/03/22/vijskova-pidtrymka-ukrayiny-minoborony-podyakuvalo-lytvi-za-dopomogu-u-zakrytti-aktualnyh-potreb/</a></p></body></html>