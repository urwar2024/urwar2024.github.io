<html><body><h1>У Міноборони розповіли про значне зростання виробництва боєприпасів в Україні</h1><hr/>Published Time: 2024-03-22T14:46:00+08:00<br>Author: Army Inform<br>Description: Свою заяву Іван Гаврилюк зробив під час прямого ефіру в телемарафоні «Єдині новини» 22...<br>Images: <a href="https://armyinform.com.ua/wp-content/uploads/2023/03/snaryad-7.jpg">000000.jpg</a><br>Categories: Новини<br>Tags: боєприпаси, Іван Гаврилюк, снаряди<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="849" src="../Images/2024-03-22T14-46-00-08-00/000000.jpg" srcset="../Images/2024-03-22T14-46-00-08-00/000000.jpg" width="1000"> </img></figure><!-- .post-thumbnail -->
<p><strong> Заступник Міністра оборони України генерал-лейтенант Іван Гаврилюк розповів, що в Україні в рази зросло виробництво боєприпасів, як порівняти з початком 2022 року. </strong></p>
<p>Свою заяву Іван Гаврилюк зробив під час прямого ефіру в телемарафоні <a href="https://www.youtube.com/watch?v=T88RnpKNN_s" rel="nofollow" target="_blank">«Єдині новини»</a> 22 березня 2024 року.</p>
<p>«Я не хочу вам говорити про цифри, я не маю на це право, тому що це є обмеженою інформацією. Але я вам з чіткою відповідальністю говорю, що виробництво боєприпасів, мінометних мін в Україні сьогодні в рази зросло порівняно з 22 роком», — зазначив він.</p>
<p>За словами Івана Гаврилюка, Україна на сьогодні виробляє фактично весь спектр артилерійських боєприпасів.</p>
<p>«У стані розробки знаходиться боєприпас 155 мм. Решту боєприпасів ми виробляємо», — наголосив заступник Міністра оборони України.</p>
<p>За його словами, зростання і масштабування українського виробництва іде хорошими кроками.</p>
<p>«Я думаю, до кінця року ми досягнемо тих планів, які перед нами визначені Президентом нашої держави», — зазначив Іван Гаврилюк.</p>
<p>Як повідомляла АрміяInform, у лютому 2024 року Іван Гаврилюк <a href="https://armyinform.com.ua/2024/02/15/my-naroshhuyemo-vlasne-vyrobnycztvo-boyeprypasiv-riznyh-nomenklatur-zastupnyk-ministra-oborony/">заявив</a>, що Україна нарощує власне виробництво боєприпасів різних номенклатур.</p>
</div><p>Source: <a href="https://armyinform.com.ua/2024/03/22/u-minoborony-rozpovily-pro-znachne-zrostannya-vyrobnycztva-boyeprypasiv-v-ukrayini/">https://armyinform.com.ua/2024/03/22/u-minoborony-rozpovily-pro-znachne-zrostannya-vyrobnycztva-boyeprypasiv-v-ukrayini/</a></p></body></html>