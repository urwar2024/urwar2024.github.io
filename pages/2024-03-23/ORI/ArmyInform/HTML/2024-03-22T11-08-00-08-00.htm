<html><body><h1>Топпосадовець НАТО пояснив, що потрібно для ефективного застосування F-16 в Україні</h1><hr/>Published Time: 2024-03-22T11:08:00+08:00<br>Author: Army Inform<br>Description: Про це в інтерв’ю АрміяInform розповів голова Військового комітету НАТО адмірал Роб...<br>Images: <a href="https://armyinform.com.ua/wp-content/uploads/2024/03/bauer2.jpg">000000.jpg</a><br>Categories: Новини<br>Tags: F-16, адмірал Роб Бауер, НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-22T11-08-00-08-00/000000.jpg" srcset="../Images/2024-03-22T11-08-00-08-00/000000.jpg" width="1500"> <figcaption class="wp-caption-text">
		Адмірал Роб Бауер</figcaption>
</img></figure><!-- .post-thumbnail -->
<p><strong> Важливою умовою для успішного використання та застосування винищувачів F-16 в Україні має бути налагоджена система обслуговування цих літаків. </strong></p>
<p>Про це<a href="https://armyinform.com.ua/2024/03/22/nato-gotove-do-konfliktu-z-rf-vyvchayemo-unikalni-ukrayinski-operacziyi-v-chornomu-mori-admiral-rob-bauer/"> в інтерв’ю АрміяInform</a> розповів голова Військового комітету НАТО адмірал Роб Бауер.</p>
<p>Він пояснив, що обслуговування F-16 абсолютно відрізняється від тих літаків, які зараз має Україна. Також, за його словами, важливо мати безперебійне постачання запчастин.</p>
<p>«Наприклад, запчастини потрібно замінити через певну кількість льотних годин, а не тоді, коли вони вже вийдуть з ладу. І якщо ви дуже багато літаєте, як це відбувається в умовах війни, вам потрібні ці запчастини. А проблема не тільки в коштах. Ви маєте бути впевнені, що ці запчастини будуть вироблені в потрібній кількості», — сказав Роб Бауер.</p>
<p>Тому за словами адмірала, важливо не тільки думати про навчання пілотів та технічного персоналу, але і про перспективи логістики.</p>
<p>«Ще один важливий елемент — зброя для цих літаків. Нідерландський уряд оголосив про надання коштів на ракети та бомби для F-16, інші країни також це роблять. Це хороші новини, але це не буде просто, оскільки різні країни дають різні типи цих винищувачів. Тому це комплексне питання, але я впевнений, що українські Збройні Сили із цим впораються», — додав він.</p>
<p>Нагадаємо, Велика Британія оголосила, що перші українські пілоти, які пройшли інтенсивну підготовку під керівництвом інструкторів британських Королівських ВПС, <a href="https://armyinform.com.ua/2024/03/22/pershi-ukrayinski-piloty-zakinchyly-bazovu-lotnu-pidgotovku-na-f-16-u-velykij-brytaniyi/">закінчили</a> льотну школу.</p>
</div><p>Source: <a href="https://armyinform.com.ua/2024/03/22/topposadovecz-nato-poyasnyv-shho-potribno-dlya-efektyvnogo-zastosuvannya-f-16-v-ukrayini/">https://armyinform.com.ua/2024/03/22/topposadovecz-nato-poyasnyv-shho-potribno-dlya-efektyvnogo-zastosuvannya-f-16-v-ukrayini/</a></p></body></html>