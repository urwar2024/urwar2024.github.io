<html><body><h1>Повідомлено про підозру окупанту, який розстріляв мешканця Київщини, щоб відібрати телефон</h1><hr/>Published Time: 2024-03-22T12:26:00+08:00<br>Author: Army Inform<br>Description: Про це йдеться в повідомленні на сайті СБУ.    Мова йде про Тимура Сеферова — 32-річного...<br>Images: <a href="https://armyinform.com.ua/wp-content/uploads/2024/03/5d48c447-e514-4c79-a03b-4c6fb83af701.jpeg">000000.jpeg</a><br>Categories: Новини<br>Tags: окупанти, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-22T12-26-00-08-00/000000.jpeg" srcset="../Images/2024-03-22T12-26-00-08-00/000000.jpeg" width="1200"> </img></figure><!-- .post-thumbnail -->
<p><strong> Служба безпеки зібрала доказову базу на ще одного російського окупанта, який причетний до масових вбивств цивільного населення під час боїв за Київ. </strong></p>
<p>Про це йдеться в повідомленні на <a href="https://ssu.gov.ua/novyny/sbu-povidomyla-pro-pidozru-rashystu-yakyi-rozstriliav-meshkantsia-kyivshchyny-shchob-vidibraty-mobilnyi-telefon" rel="nofollow" target="_blank">сайті</a> СБУ.</p>
<p>Мова йде про Тимура Сеферова — 32-річного контрактника 15-ї окремої мотострілецької бригади Центрального військового округу збройних сил росії.</p>
<p>В окупованому селищі Мокрець Броварського району рашист спільно з іншими загарбниками обстрілював приватні помешкання, вдирався до них та відбирав майно в людей.</p>
<p>Задокументовано, що під час одного з таких «нальотів» Сеферов хотів забрати мобільний телефон у 53-річного місцевого жителя.</p>
<p>Відчувши опір з боку чоловіка, росіянин здійснив по ньому декілька пострілів з автомата прямо на подвір’ї домоволодіння. Унаслідок важких вогнепальних поранень потерпілий загинув на місці.</p>
<p>На підставі зібраного масиву інформації слідчі Служби безпеки заочно повідомили Сеферову про підозру за ч. 2 ст. 438 Кримінального кодексу України (порушення законів та звичаїв війни).</p>
<p>Наразі готують матеріали для оголошення підозрюваного в міжнародний розшук.</p>
<p>Також тривають комплексні заходи для встановлення місцезнаходження воєнного злочинця з рф та його покарання за вбивство громадянина України.</p>
</div><p>Source: <a href="https://armyinform.com.ua/2024/03/22/povidomleno-pro-pidozru-okupantu-yakyj-rozstrilyav-meshkanczya-kyyivshhyny-shhob-vidibraty-telefon/">https://armyinform.com.ua/2024/03/22/povidomleno-pro-pidozru-okupantu-yakyj-rozstrilyav-meshkanczya-kyyivshhyny-shhob-vidibraty-telefon/</a></p></body></html>