<html><body><h1>У Запоріжжі внаслідок ракетної атаки рф є загиблий і 8 поранених</h1><hr/>Published Time: 2024-03-22T09:26:00+08:00<br>Author: Army Inform<br>Description: Про це повідомив голова Запорізької ОВА Іван Федоров.    За кілька годин ворог випустив...<br>Images: <a href="https://armyinform.com.ua/wp-content/uploads/2024/03/gjqdwdexwaar6ux-e1711092288282.jpeg">000000.jpeg</a><br>Categories: Новини<br>Tags: ворожі обстріли, Запоріжжя, Запорізька область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="681" src="../Images/2024-03-22T09-26-00-08-00/000000.jpeg" srcset="../Images/2024-03-22T09-26-00-08-00/000000.jpeg" width="960"> </img></figure><!-- .post-thumbnail -->
<p><strong> У Запоріжжі внаслідок російського ракетного удару є загиблий і попередньо вісім поранених, зруйновані та пошкоджені об’єкти інфраструктури, приватні будинки та багатоповерхівки.  </strong></p>
<p>Про це <a href="https://t.me/ivan_fedorov_zp/5629" rel="nofollow" target="_blank">повідомив</a> голова Запорізької ОВА Іван Федоров.</p>
<p>За кілька годин ворог випустив по Запоріжжю майже 20 ракет. Цілив по критичній інфраструктурі. Потрапив виключно в цивільні об’єкти.</p>
<p>«Вже відомо про одного загиблого та вісьмох поранених. Зруйновано та пошкоджено об’єкти інфраструктури, перекрито автомобільний рух на дамбі ГЕС», — сказав Іван Федоров.</p>
<p>Також понівечено десять приватних будинків та понад 35 багатоповерхівок.</p>
<p>Як повідомляла АрміяInform, росія сьогодні <a href="https://armyinform.com.ua/2024/03/22/vijska-rf-atakuvaly-najbilshu-ges-ukrayiny-zagrozy-proryvu-damby-nemaye/">вдарила</a> по гідроспорудах і греблі на ДніпроГЕС у Запоріжжі, але загрози прориву дамби немає.</p>
<p>Сили ППО знищили 92 повітряні цілі під час масованої атаки рф по Україні.</p>
</div><p>Source: <a href="https://armyinform.com.ua/2024/03/22/u-zaporizhzhi-vnaslidok-raketnoyi-ataky-rf-ye-zagyblyj-i-8-poranenyh/">https://armyinform.com.ua/2024/03/22/u-zaporizhzhi-vnaslidok-raketnoyi-ataky-rf-ye-zagyblyj-i-8-poranenyh/</a></p></body></html>