<html><body><h1>У Полтаві викрили ворожого агента, який фіксував переміщення військової техніки</h1><hr/>Published Time: 2024-03-22T10:27:00+08:00<br>Author: Army Inform<br>Description: Про це повідомляє Офіс Генерального прокурора в телеграм-каналі.    За даними слідства,...<br>Images: <a href="https://armyinform.com.ua/wp-content/uploads/2024/03/35d71207-3330-4888-bba8-504baa499c46.jpeg">000000.jpeg</a><br>Categories: Новини<br>Tags: Офіс Генерального прокурора, Полтава<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1006" src="../Images/2024-03-22T10-27-00-08-00/000000.jpeg" srcset="../Images/2024-03-22T10-27-00-08-00/000000.jpeg" width="1280"> </img></figure><!-- .post-thumbnail -->
<p><strong> Правоохоронці затримали чоловіка, який «зливав» ворогу дані про переміщення української та іноземної військової техніки по Харківській і Полтавській областях. </strong></p>
<p>Про це повідомляє Офіс Генерального прокурора в телеграм-каналі.</p>
<p>За даними слідства, мешканець с. Черкаська Лозова на Харківщині під час широкомасштабного вторгнення рф на територію України переїхав жити до міста Полтави та працевлаштувався штампувальником на місцевому підприємстві.</p>
<p>«Чоловік спостерігав за переміщенням військової техніки ЗСУ у Харківській та Полтавській областях. Він задокументував у Полтаві маршрут руху іноземних танків, що були передані міжнародними партнерами як допомога Україні у відсічі збройної агресіі рф. Після цього підозрюваний надіслав інформацію у проросійський чат», – повідомляють  правоохоронці.</p>
<p>Урешті-решт шпигуна викрили та затримали за місцем проживання в Полтаві.</p>
<p>За процесуального керівництва Харківської обласної прокуратури громадянину повідомлено про підозру у несанкціонованому поширенні інформації про направлення, переміщення зброї, озброєння територією України (ч. 1 ст. 114-2 КК України).</p>
<p>Як повідомляла АрміяInform, на Запоріжжі тюремний термін <a href="https://armyinform.com.ua/2024/03/21/na-zaporizhzhi-dachnyj-shpygun-otrymav-9-rokiv/">отримав</a> викладач місцевого вищого професійного училища, який шпигував для фсб.</p>
</div><p>Source: <a href="https://armyinform.com.ua/2024/03/22/u-poltavi-vykryly-vorozhogo-agenta-yakyj-fiksuvav-peremishhennya-vijskovoyi-tehniky/">https://armyinform.com.ua/2024/03/22/u-poltavi-vykryly-vorozhogo-agenta-yakyj-fiksuvav-peremishhennya-vijskovoyi-tehniky/</a></p></body></html>