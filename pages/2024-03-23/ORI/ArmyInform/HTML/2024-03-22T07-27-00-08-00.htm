<html><body><h1>На фронті 74 боєзіткнення за добу: Генштаб ЗСУ назвав ключові напрямки, де атакує ворог</h1><hr/>Published Time: 2024-03-22T07:27:00+08:00<br>Author: Army Inform<br>Description: Про це повідомив Генеральний штаб ЗС України на своїй Facebok-сторінці.    На Волинському...<br>Images: <a href="https://armyinform.com.ua/wp-content/uploads/2024/03/434049772_760633876249693_7240642905933868257_n.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="728" src="../Images/2024-03-22T07-27-00-08-00/000000.jpg" srcset="../Images/2024-03-22T07-27-00-08-00/000000.jpg" width="1103"> </img></figure><!-- .post-thumbnail -->
<p><strong> Протягом минулої доби на фронті відбулося 74 бойових зіткнень. Загалом за минулу добу ворог завдав 36 ракетних та 55 авіаційних ударів, здійснив 150 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02Rst7yKq5F1125ZhJMbEQsBpVBBZq7MKWiN2bPT6W8aAF5dRxC1S51cJPiti8amG9l?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebok-сторінці.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p><strong>На Куп’янському напрямку</strong> ворог, за підтримки авіації, здійснив 2 безуспішних штурми позицій Сил оборони в районі населеного пункту Синьківка Харківської області.</p>
<p><strong>На Лиманському напрямку</strong> наші воїни відбили 11 атак противника в районах населених пунктів Білогорівка Луганської області та Терни, Спірне, Веселе, Роздолівка Донецької області та, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші захисники відбили 15 атак противника в районах населених пунктів Богданівка, Іванівське, Кліщіївка, Андріївка Донецької області.</p>
<p><strong>На Авдіївському напрямку</strong> наші захисники відбили 5 атак ворога в районах населених пунктів Бердичі, Семенівка, Тоненьке, Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівка, Новомихайлівка, Водяне, Урожайне, де ворог, за підтримки авіації, 25 разів намагався прорвати оборону наших військ.</p>
<p><strong>На Оріхівському напрямку</strong> ворог 8 разів, за підтримки авіації, атакував позиції наших захисників в районах населених пунктів Старомайорське Донецької області та Роботине Запорізької області.</p>
<p><strong>На Херсонському напрямку</strong> ворог наступальних (штурмових) дій не вів.</p>
<p>Водночас наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
</div><p>Source: <a href="https://armyinform.com.ua/2024/03/22/na-fronti-74-boyezitknennya-za-dobu-genshtab-zsu-nazvav-klyuchovi-napryamky-de-atakuye-vorog/">https://armyinform.com.ua/2024/03/22/na-fronti-74-boyezitknennya-za-dobu-genshtab-zsu-nazvav-klyuchovi-napryamky-de-atakuye-vorog/</a></p></body></html>