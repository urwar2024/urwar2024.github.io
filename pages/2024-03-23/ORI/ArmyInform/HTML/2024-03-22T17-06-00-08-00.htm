<html><body><h1>В Україні відкрився ще один центр рекрутингу для ЗСУ</h1><hr/>Published Time: 2024-03-22T17:06:00+08:00<br>Author: Army Inform<br>Description: Про це повідомляє Міністерство оборони України.  «Наразі у центрі вже доступні сотні...<br>Images: <a href="https://armyinform.com.ua/wp-content/uploads/2024/03/691c1a0d66a84329af0a8fce2d2a67830ca35486-scaled.jpg">000000.jpg</a><br>Categories: Новини<br>Tags: війна, міноборони, рекрутинговий центр<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-22T17-06-00-08-00/000000.jpg" srcset="../Images/2024-03-22T17-06-00-08-00/000000.jpg" width="2048"> </img></figure><!-- .post-thumbnail -->
<p><strong> У Полтаві відкрився центр рекрутингу ЗСУ. </strong></p>
<p>Про це <a href="https://www.mil.gov.ua/news/2024/03/22/u-poltavi-vidkrivsya-czentr-rekrutingu-zsu-%E2%80%93-chetvertij-v-ukraini-za-dva-misyaczi/" rel="nofollow" target="_blank">повідомляє</a> Міністерство оборони України.</p>
<p class="justifyfull" dir="ltr">«Наразі у центрі вже доступні сотні вакансій у військових частинах ОК «Схід», Національної гвардії України, ТРО. Серед них: оператори БПЛА, водії, спеціалісти з ремонту техніки, медики. Всі вони доступні як для чоловіків, так і жінок. Мінімальне грошове забезпечення на посаді становить 20 тисяч гривень. Також виплачується додаткова винагорода залежно від місця проходження служби», — розповів уповноважений Міноборони з питань рекрутингу Олексій Бежевець.</p>
<p class="justifyfull" dir="ltr">Центр відкрився з ініціативи Міністерства оборони України та Генерального штабу ЗСУ за підтримки Полтавської обласної військової адміністрації.</p>
<p class="justifyfull" dir="ltr">«Спеціально розроблений алгоритм рекрутингу дозволяє максимально спростити процес підбору посади, а також військової частини кандидатом на військову службу за контрактом. Цей механізм розроблено спільно Генеральним штабом та Міноборони для застосування у рекрутингових центрах та під час пошуку місця служби через онлайн-платформи», — пояснив Головний спеціаліст відділу розвитку рекрутингу Головного управління персоналу Генштабу ЗС України полковник Олексій Панов.</p>
<p class="justifyfull" dir="ltr">Начальник Полтавської обласної військової адміністрації Філіп Пронін додав, що кожен, хто прийде, буде оформлений саме в ту бригаду і на ту посаду по фаху, яку він забажає.</p>
<p dir="ltr">У Міноборони додали, що кожен охочий може отримати фахову консультацію, заповнити анкету та, за бажання, рекрутуватися до Збройних Сил за адресою: вулиця Соборна 45А. Цивільні спеціалісти забезпечать якісний прийом та консультацію з усіх питань.</p>
<p class="justifyfull" dir="ltr">Отримати повну інформацію з питань, які цікавлять, також можна за номером телефону +380 (66) 342-77-28.</p>
</div><p>Source: <a href="https://armyinform.com.ua/2024/03/22/chetvertyj-v-ukrayini-za-dva-misyaczi-v-ukrayini-vidkryvsya-shhe-odyn-czentr-rekrutyngu-dlya-zsu/">https://armyinform.com.ua/2024/03/22/chetvertyj-v-ukrayini-za-dva-misyaczi-v-ukrayini-vidkryvsya-shhe-odyn-czentr-rekrutyngu-dlya-zsu/</a></p></body></html>