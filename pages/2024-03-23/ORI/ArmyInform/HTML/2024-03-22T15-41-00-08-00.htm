<html><body><h1>Удар рф по Запоріжжю: кількість поранених зросла до 20 осіб</h1><hr/>Published Time: 2024-03-22T15:41:00+08:00<br>Author: Army Inform<br>Description: Про це повідомив голова Запорізької ОВА Іван Федоров.    Унаслідок удару рф по Запоріжжю...<br>Images: <a href="https://armyinform.com.ua/wp-content/uploads/2024/03/01e7bff4-107a-4cb4-8d26-1f8249fa3db8-1.jpeg">000000.jpeg</a><br>Categories: Новини<br>Tags: агресія рф, ворожі обстріли, Запоріжжя, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="959" sizes="(max-width: 1280px) 100vw, 1280px" src="../Images/2024-03-22T15-41-00-08-00/000000.jpeg" srcset="../Images/2024-03-22T15-41-00-08-00/000000.jpeg" width="1280"> </img></figure><!-- .post-thumbnail -->
<p><strong> Кількість поранених від ворожого ракетного обстрілу Запоріжжя у ніч на 22 березня збільшилася до 20 осіб. </strong></p>
<p>Про це <a href="https://t.me/ivan_fedorov_zp/5642" rel="nofollow" target="_blank">повідомив</a> голова Запорізької ОВА Іван Федоров.</p>
<p>Унаслідок удару рф по Запоріжжю загинули дівчинка та її батько, а також водій тролейбуса.</p>
<p>«8-річна дівчинка та 35-річний чоловік — донька та батько. Загинули від удару російської ракети по приватному сектору Запоріжжя. Обірвала ранкова ворожа атака і життя 62-річного чоловіка — водія тролейбуса, що рухався греблею ГЕС. Пасажирів у транспорті не було», — додав він.</p>
<p>Як повідомляла АрміяInform, унаслідок <a href="https://armyinform.com.ua/2024/03/22/u-zaporizhzhi-zrosla-kilkist-zagyblyh-vnaslidok-raketnyh-udariv-rf/">двох ракетних ударів</a> по приватному сектору 7 приватних будинків зруйновано та десятки пошкоджено. Два під’їзди та десятки квартир пошкоджено від ракетного удару поблизу багатоповерхівки. Зупинено рух транспорту греблею ДніпроГЕС, яку також обстріляли окупанти.</p>
</div><p>Source: <a href="https://armyinform.com.ua/2024/03/22/udar-rf-po-zaporizhzhyu-kilkist-poranenyh-zrosla-do-20-osib/">https://armyinform.com.ua/2024/03/22/udar-rf-po-zaporizhzhyu-kilkist-poranenyh-zrosla-do-20-osib/</a></p></body></html>