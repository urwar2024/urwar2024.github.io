<html><body><h1>У Силах оборони прокоментували цілі другого поспіль ворожого масованого ракетного обстрілу</h1><hr/>Published Time: 2024-03-22T08:54:00+08:00<br>Author: Army Inform<br>Description: Свої коментарі Наталія Гуменюк надала під час прямого ефіру в телемарафоні «Єдині...<br>Images: <a href="https://armyinform.com.ua/wp-content/uploads/2022/05/630_360_1650977494-848.jpg">000000.jpg</a><br>Categories: Актуальна тема, Новини<br>Tags: ракетні удари рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-22T08-54-00-08-00/000000.jpg" srcset="../Images/2024-03-22T08-54-00-08-00/000000.jpg" width="630"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Речниця Сил оборони півдня України полковник Наталія Гуменюк розповіла про цілі, куди намагався влучити ворог, завдаючи другого поспіль масованого ракетного обстрілу 22 березня 2024 року. </strong></p>
<p>Свої коментарі Наталія Гуменюк надала під час прямого ефіру в телемарафоні «Єдині новини».</p>
<p>«Зосередження ударів були на об’єктах важливої інфраструктури різного кшталту, і в тому числі енергетичної. Вже багато громад повідомляється про те, що є обмеження у використанні електроенергії, є необхідність зробити запаси води», — зазначила вона.</p>
<p>За словами Наталії Гуменюк, далі будуть працювати відповідні фахівці та максимально усувати всі наслідки.</p>
<p>Як повідомляла АрміяInform, ворог 22 березня 2024 року <a href="https://armyinform.com.ua/2024/03/22/vorog-zavdav-12-raketnyh-udariv-po-zaporizhzhyu-aes-na-mezhi-blekautu/">завдав</a> 12 ракетних ударів по Запоріжжю, внаслідок чого, зокрема, ЗАЕС опинилася на межі блекауту.</p>
<p>Другий день поспіль росія завдає ракетних ударів по Україні. 21 березня 2024 року була масована атака на Київ, 22 березня ж під обстрілами опинилися інші обласні центри та критична інфраструктура.</p>
</div><p>Source: <a href="https://armyinform.com.ua/2024/03/22/u-sylah-oborony-prokomentuvaly-czili-drugogo-pospil-vorozhogo-masovanogo-raketnogo-obstrilu/">https://armyinform.com.ua/2024/03/22/u-sylah-oborony-prokomentuvaly-czili-drugogo-pospil-vorozhogo-masovanogo-raketnogo-obstrilu/</a></p></body></html>