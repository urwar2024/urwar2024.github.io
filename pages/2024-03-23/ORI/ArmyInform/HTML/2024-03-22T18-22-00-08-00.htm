<html><body><h1>Міноборони залучило до незалежної оцінки внутрішнього аудиту компанію з «великої четвірки»</h1><hr/>Published Time: 2024-03-22T18:22:00+08:00<br>Author: Army Inform<br>Description: Про це йдеться на сайті відомства.    Зазначається, що оцінку проводить компанія KPMG в...<br>Images: <a href="https://armyinform.com.ua/wp-content/uploads/2023/08/minoborony.jpg">000000.jpg</a><br>Categories: Новини<br>Tags: внутрішній аудит, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-22T18-22-00-08-00/000000.jpg" srcset="../Images/2024-03-22T18-22-00-08-00/000000.jpg" width="1200"> </img></figure><!-- .post-thumbnail -->
<p><strong> Міністерство оборони України ініціювало незалежну оцінку внутрішнього аудиту відомства. </strong></p>
<p>Про це <a href="https://www.mil.gov.ua/news/2024/03/22/minoboroni-ukraini-zaluchilo-do-nezalezhnoi-oczinki/" rel="nofollow" target="_blank">йдеться</a> на сайті відомства.</p>
<p>Зазначається, що оцінку проводить компанія KPMG в Україні, що є членом міжнародної мережі незалежних фірм KPMG. Вона входить до складу «великої четвірки» визнаних на міжнародному рівні фірм, що надають аудиторські, податкові та консультаційні послуги.</p>
<p class="justifyfull" dir="ltr">Міжнародні стандарти вимагають проведення такого оцінювання щонайменше раз на п’ять років кваліфікованим незалежним оцінювачем, який не є співробітником організації.</p>
<p class="justifyfull" dir="ltr">У Міноборони таку оцінку проводили 7 років тому (у 2017 році). Цей процес є елементом реформи системи фінансового контролю і управління Міністерства оборони України, вагомою складовою якого є внутрішній аудит відомства.</p>
<p class="justifyfull" dir="ltr">«Наразі важливо оцінити поточний стан внутрішнього аудиту Міноборони, готовність впроваджувати нові підходи, методи та процедури під час проведення аудиторських досліджень, удосконалювати організаційно-штатну структуру та фаховість працівників. І в цьому контексті залучення  провідних експертів до його оцінки цілком зрозуміле. Детальний звіт від KPMG допоможе керівництву Міноборони краще зрозуміти поточний стан внутрішнього аудиту у відомстві, і в загальному ефективніше контролювати хід реформи», — зазначив заступник Міністра оборони Юрій Джигир.</p>
<p class="justifyfull" dir="ltr">У відомстві додали, що процес здійснюється відповідно до Програми Спеціального радника Міністра оборони України з питань оборони від Великої Британії за фінансової підтримки Уряду Об’єднаного Королівства Великої Британії та Північної Ірландії.</p>
<p dir="ltr">Як повідомляла АрміяInform, у Міноборони <a href="https://armyinform.com.ua/2024/03/22/u-minoborony-rozpovily-pro-znachne-zrostannya-vyrobnycztva-boyeprypasiv-v-ukrayini/" rel="bookmark">розповіли</a> про значне зростання виробництва боєприпасів в Україні.</p>
</div><p>Source: <a href="https://armyinform.com.ua/2024/03/22/minoborony-ukrayiny-zaluchylo-do-nezalezhnoyi-oczinky-vnutrishnogo-audytu-kompaniyu-z-velykoyi-chetvirky/">https://armyinform.com.ua/2024/03/22/minoborony-ukrayiny-zaluchylo-do-nezalezhnoyi-oczinky-vnutrishnogo-audytu-kompaniyu-z-velykoyi-chetvirky/</a></p></body></html>