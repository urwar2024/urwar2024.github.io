<html><body><h1>У МЗС Естонії прокоментували масштабну атаку росії по Україні</h1><hr/>Published Time: 2024-03-22T16:23:00+08:00<br>Author: Army Inform<br>Description: Відповідний допис він опублікував у Twitter.    «Це частина реальності, на яку путін...<br>Images: <a href="https://armyinform.com.ua/wp-content/uploads/2021/04/8-28.jpg">000000.jpg</a><br>Categories: Новини<br>Tags: агресія рф, війна, ворожі обстріли, Естонія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="294" src="../Images/2024-03-22T16-23-00-08-00/000000.jpg" srcset="../Images/2024-03-22T16-23-00-08-00/000000.jpg" width="520"> </img></figure><!-- .post-thumbnail -->
<p><strong> Міністр закордонних справ Естонії Маргус Тсахкна відреагував на нічну атаку росії проти української інфраструктури та рішуче засудив комбіновані удари з використанням дронів та ракет по містах України. </strong></p>
<p>Відповідний допис він <a href="https://twitter.com/Tsahkna/status/1771144712226820446" rel="nofollow" target="_blank">опублікував</a> у Twitter.</p>
<p>«Це частина реальності, на яку путін перетворює нещодавні так звані вотуми довіри», — додав Маргус Тсахкна.</p>
<p>Як повідомляла АрміяInform, у ніч на 22 березня противник <a href="https://armyinform.com.ua/2024/03/22/syly-ppo-znyshhyly-92-povitryani-czili-pid-chas-masovanoyi-ataky-rf-po-ukrayini/">завдав</a> комбінованого ракетно-авіаційного удару по об’єктах критичної інфраструктури України. Унаслідок протиповітряного бою знищено 92 повітряні цілі.</p>
<p>Високий представник ЄС із питань закордонних справ і політики безпеки Жозеп Боррель також <a href="https://armyinform.com.ua/2024/03/22/rosiya-prodovzhuye-svoyi-zhorstoki-ataky-na-ukrayinu-stavlyachy-pid-zagrozu-bezpeku-zaes-zhozep-borrel/">прокоментував</a> масштабну нічну атаку росії проти України і заявив, що у такий спосіб росія ставить під загрозу безпеку ЗАЕС.</p>
</div><p>Source: <a href="https://armyinform.com.ua/2024/03/22/u-mzs-estoniyi-prokomentuvaly-na-masshtabnu-ataku-rosiyi-po-ukrayini/">https://armyinform.com.ua/2024/03/22/u-mzs-estoniyi-prokomentuvaly-na-masshtabnu-ataku-rosiyi-po-ukrayini/</a></p></body></html>