<html><body>
<h1>Повідомлена підозра священнику з Черкащини, який називав «азовців» нацистами і героїзував окупантів</h1>
<hr/>
Author: Army Inform
<br>
Categories: Новини
<br>
Description: Про це повідомила 6 березня СБУ.    За даними служби, на власній сторінці у фейсбуці...
<br>
Published Time: 2024-03-06T12-13-99
<br>
Tags: виправдовування агресії, СБУ, УПЦ МП
<br>
Images: <a href="https://armyinform.com.ua/wp-content/uploads/2024/03/protoirej_vrazhyna.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../ORI/ArmyInform/Images/2024-03-06T12-13-99/000000.jpg" srcset="../ORI/ArmyInform/Images/2024-03-06T12-13-99/000000.jpg" width="1280"/> </figure><!-- .post-thumbnail -->
<p><strong> Задокументована підривна діяльність митрофорного протоієрея Черкаської єпархії УПЦ (МП), який виправдовував збройну агресію рф. </strong></p>
<p>Про це <a href="https://t.me/SBUkr/11349" rel="nofollow" target="_blank">повідомила 6 березня</a> СБУ.</p>
<p>За даними служби, на власній сторінці у фейсбуці клірик героїзував російських окупантів та заперечував їхні воєнні злочини проти України.</p>
<p>Також він поширював у соцмережі прокремлівські наративи, якими намагався дискредитувати українських захисників.</p>
<p>Зокрема звинувачував українських захисників у підготовці до воєнних провокацій в Одесі та називав бійців спецпідрозділу «Азов» ‒ «нацистами».</p>
<p>Свої дописи фігурант доповнював репостами з ворожими гаслами, фотографіями та відеосюжетами з прокремлівських інтернет-ресурсів.</p>
<p>Під час обшуку за місцем проживання клірика виявлено заборонену символіку та мобільний телефон, з якого він поширював антиукраїнську агітацію.</p>
<p>Ініційовані СБУ експертизи підтвердили факти злочинних дій фігуранта.</p>
<p>На підставі зібраних доказів митрофорному протоієрею повідомлено про підозру за ч. 2 та ч. 3 ст. 436-2 Кримінального кодексу України (виправдовування збройної агресії рф проти України, глорифікація її учасників).</p>
<p>Наразі вирішується питання щодо обрання йому запобіжного заходу.</p>
<p>Зловмиснику загрожує до 8 років тюрми з конфіскацією майна.</p>
<p>Раніше <a href="https://armyinform.com.ua/2024/02/19/povidomleno-pidozru-arhimandrytu-upcz-mp-yakyj-blagoslovyv-pryyednannya-hersonshhyny-do-rosiyi/">було повідомлено</a> про підозру архімандриту упц (мп), який благословив «приєднання» Херсонщини до росії.</p>
<p> </p>
</div>

<p>Source: <a href="https://armyinform.com.ua/2024/03/06/povidomlena-pidozra-svyashhenyku-z-cherkashhyni-yakyj-nazyvav-azovcziv-naczystamy-i-geroyizuvav-okupantiv/">https://armyinform.com.ua/2024/03/06/povidomlena-pidozra-svyashhenyku-z-cherkashhyni-yakyj-nazyvav-azovcziv-naczystamy-i-geroyizuvav-okupantiv/</a></p>
</body></html>