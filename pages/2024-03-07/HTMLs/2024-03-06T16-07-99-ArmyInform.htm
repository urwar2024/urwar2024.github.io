<html><body>
<h1>герою росії оголосили підозру за розстріл цивільного на Київщині</h1>
<hr/>
Author: Army Inform
<br>
Categories: Новини
<br>
Description: Про це повідомила 6 березня Київська обласна прокуратура.   Розслідуванням встановлено,...
<br>
Published Time: 2024-03-06T16-07-99
<br>
Tags: воєнні злочини рф, Київщина
<br>
Images: <a href="https://armyinform.com.ua/wp-content/uploads/2024/03/vbyvczi_heroyi.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1131" sizes="(max-width: 1600px) 100vw, 1600px" src="../ORI/ArmyInform/Images/2024-03-06T16-07-99/000000.jpg" srcset="../ORI/ArmyInform/Images/2024-03-06T16-07-99/000000.jpg" width="1600"/> </figure><!-- .post-thumbnail -->
<p><strong> До суду спрямований обвинувальний акт стосовно командира розвідвзводу 104 десантно-штурмового полку 76 десантно-штурмової дивізії зс рф і двох його підлеглих за фактами порушення законів та звичаїв війни.  </strong></p>
<p style="margin-bottom: .0001pt; text-align: justify; text-justify: inter-ideograph; background: white;"><span style="color: #1f2c4f;">Про це <a href="https://kobl.gp.gov.ua/ua/news.html?_m=publications&amp;_c=view&amp;_t=rec&amp;id=354958" rel="nofollow" target="_blank">повідомила 6 березня</a> Київська обласна прокуратура. </span></p>
<p style="margin-bottom: .0001pt; text-align: justify; text-justify: inter-ideograph; background: white;"><span style="color: #1f2c4f;">Розслідуванням встановлено, що у березні 2022 року обвинувачені приїхали на блокпост між окупованими селами Забуччя, Дмитрівка та Михайлівка Бучанського району Київської області. Командир виявив у телефоні чоловіка, якого затримали інші військовослужбовці, фото коктейлів молотова та матеріалів для споруд блокпостів.</span></p>
<p style="margin-bottom: .0001pt; text-align: justify; text-justify: inter-ideograph; background: white; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #1f2c4f;">Беззбройний чоловік доводив окупантам, що він цивільний і не несе для них жодної загрози. Попри це його затримали, помістили у бронеавтомобіль і вивезли до лісопосадки.</span></p>
<p style="margin-bottom: .0001pt; text-align: justify; text-justify: inter-ideograph; background: white; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #1f2c4f;">За наказом командира розвідвзводу, командир 2-го відділення розвідвзводу та заступник командира взводу снайперів, які перебували в його підпорядкуванні, допитували затриманого на предмет приналежності до ЗСУ. Його били та імітували страту, здійснюючи постріли поряд із головою.</span></p>
<p style="margin-bottom: .0001pt; text-align: justify; text-justify: inter-ideograph; background: white; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #1f2c4f;">Після тортур російські військовослужбовці, за наказом свого керівника, вбили цивільного чоловіка і залишили тіло у лісопосадці.</span></p>
<p style="margin-bottom: .0001pt; text-align: justify; text-justify: inter-ideograph; background: white; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #1f2c4f;">У червні 2023 року указом президента рф командиру розвідвзводу присвоєно звання героя рф. Медаль «золотая звезда» йому вручив особисто міністр оборони країни-агресора.</span></p>
<p style="margin-bottom: .0001pt; text-align: justify; text-justify: inter-ideograph; background: white; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #1f2c4f;">Причетність обвинувачених до злочину підтверджує їхній співслужбовець, якого військовослужбовці ЗСУ взяли у полон під Херсоном.</span></p>
<p>Раніше <a href="https://armyinform.com.ua/2024/03/04/povidomleno-pro-pidozru-dvom-rosijskym-generalam-yaki-bombarduvaly-borodyanku/">було повідомлено</a> про підозру двом російським генералам, які бомбардували Бородянку.</p>
</div>

<p>Source: <a href="https://armyinform.com.ua/2024/03/06/geroyu-rosiyi-ogolosyly-pidozru-za-rozstril-czyvilnogo-na-kyyivshhyni/">https://armyinform.com.ua/2024/03/06/geroyu-rosiyi-ogolosyly-pidozru-za-rozstril-czyvilnogo-na-kyyivshhyni/</a></p>
</body></html>