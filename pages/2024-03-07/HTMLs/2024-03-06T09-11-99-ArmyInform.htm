<html><body>
<h1>Швидкострільний Rak: розроблено нову башту для самохідного міномета, про який Україна домовлялася з Польщею</h1>
<hr/>
Author: Army Inform
<br>
Categories: Новини, Озброєння та техніка
<br>
Description: Як інформує дослідницький портал Building Technology, нововведення збільшують...
<br>
Published Time: 2024-03-06T09-11-99
<br>
Tags: Міномети, ОВТ, Польща
<br>
Images: <a href="https://armyinform.com.ua/wp-content/uploads/2024/03/1-4.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/2-4.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/3-3.jpeg">000002.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../ORI/ArmyInform/Images/2024-03-06T09-11-99/000000.jpeg" srcset="../ORI/ArmyInform/Images/2024-03-06T09-11-99/000000.jpeg" width="1200"/> <figcaption class="wp-caption-text">
		Самохідний 120-мм міномет Rak. Фото: Huta Stalowa Wola</figcaption>
</figure><!-- .post-thumbnail -->
<p><strong> Польська оборонна компанія Huta Stalowa Wola продемонструвала свою нову розробку — башту з новою архітектурою, з оновленим механізмом підзарядки та іноваційною боєукладкою для модернізації самохідних 120-мм мінометів Rak. </strong></p>
<p>Як <a href="https://building-tech.org/%D0%92%D0%BE%D0%BE%D1%80%D1%83%D0%B6%D0%B5%D0%BD%D0%B8%D0%B5/dlya-samokhodnogo-120-mm-mynometa-rak-razrabotaly-novuyu-bashnyu---skorostrelnost-uvelychena-do-16-vistrelov-v-mynutu" rel="nofollow" target="_blank">інформує</a> дослідницький портал Building Technology, нововведення збільшують швидкострільність міномета Rak з 6-8 пострілів за хвилину до 12-16 пострілів. При цьому розробник не поспішив розкрити всіх особливостей та деталей нової башти, повідомляє АрміяInform.</p>
<p>Дослідники озброєння зазначають, що оригінальна конструкція артилерійської частини міномета Rak вже передбачала автоматичну зарядку, але Huta Stalowa Wola вдалося вдвічі збільшити кількість пострілів за хвилину.</p>
<p>Загальний боєкомплект машини збільшено з 48 до 60 пострілів. Це досягається зменшенням кількості членів екіпажу машини з чотирьох до трьох осіб, при цьому тепер вогневе завдання взагалі може виконати лише дві людини — командир та водій. Дальність ведення вогню залишилася без змін — до 12 км.</p>
<figure aria-describedby="caption-attachment-547842" class="wp-caption alignnone" id="attachment_547842" style="width: 640px"><img alt="" class="size-full wp-image-547842" height="360" loading="lazy" src="../ORI/ArmyInform/Images/2024-03-06T09-11-99/000001.jpeg" srcset="../ORI/ArmyInform/Images/2024-03-06T09-11-99/000001.jpeg" width="640"/><figcaption class="wp-caption-text" id="caption-attachment-547842">Нова башта для самохідного 120-мм міномета Rak. Фото: Huta Stalowa Wola</figcaption></figure>
<p>Як свого часу <a href="https://armyinform.com.ua/2023/04/07/polski-samohidni-minomety-rak-yaki-nezabarom-otrymayut-zsu-znachno-tehnologichnishi-za-rosijski-analogy/">повідомляла</a> АрміяІnform, під час візиту до Варшави у квітні 2023 року Президент України Володимир Зеленський оголосив, що наша країна та Польща домовились про новий пакет військової допомоги. Він, зокрема, передбачав поставку винищувачів МіГ-29, ПЗРК Piorun, бронетранспортерів Rosomak, самохідних мінометів Rak та іншого озброєння.</p>
<p>Пізніше прем’єр-міністр Польщі Матеуш Моравецький додав, що йдеться про поставку трьох ротних комплектів мінометних САУ Rak для ЗСУ.</p>
<p>Як тоді зазначали експерти оборонного <a href="https://defence-ua.com/" rel="nofollow" target="_blank">порталу</a> Defense Express, така зброя — саме те, що зараз вкрай потрібне на фронті для відбиття «піхотних штурмів» рашистів або ж для підтримки механізованих частин під час очікуваного контрнаступу Сил оборони України.</p>
<p>«Мінометна САУ Rak базується на шасі бронемашини Rosomak, має калібр 120 мм. Для розгортання на позиції потрібно лише 30 секунд, для згортання — лише 15 секунд», — констатували дослідники зброї.</p>
<figure aria-describedby="caption-attachment-547843" class="wp-caption alignnone" id="attachment_547843" style="width: 920px"><img alt="" class="size-full wp-image-547843" height="465" loading="lazy" src="../ORI/ArmyInform/Images/2024-03-06T09-11-99/000002.jpeg" srcset="../ORI/ArmyInform/Images/2024-03-06T09-11-99/000002.jpeg" width="920"/><figcaption class="wp-caption-text" id="caption-attachment-547843">Самохідний 120-мм міномет Rak. Фото: Huta Stalowa Wola</figcaption></figure>
<p>Своєю чергою АрміяІnform детально розповіла в одній зі своїх публікацій про базову модель M120 Rak, ознайомитися з нею можна за <a href="https://armyinform.com.ua/2023/04/07/polski-samohidni-minomety-rak-yaki-nezabarom-otrymayut-zsu-znachno-tehnologichnishi-za-rosijski-analogy/">посиланням</a>.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/e1A70Rv9AD8?feature=oembed" title="Samobieżny Moździerz RAK  - BROŃ POLSKIEJ PRODUKCJI" width="640"></iframe></p>
<p>Самохідний 120-мм міномет Rak. Відео: Frapujące</p>
</div>

<p>Source: <a href="https://armyinform.com.ua/2024/03/06/shvydkostrilnyj-rak-rozrobleno-novu-bashtu-dlya-samohidnogo-minometa-pro-yakyj-ukrayina-domovlyalasya-z-polshheyu/">https://armyinform.com.ua/2024/03/06/shvydkostrilnyj-rak-rozrobleno-novu-bashtu-dlya-samohidnogo-minometa-pro-yakyj-ukrayina-domovlyalasya-z-polshheyu/</a></p>
</body></html>