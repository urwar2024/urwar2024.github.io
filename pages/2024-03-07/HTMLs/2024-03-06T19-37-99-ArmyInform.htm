<html><body>
<h1>В Одесі Президент заслухав брифінг військового командування щодо безпекової ситуації</h1>
<hr/>
Author: Army Inform
<br>
Categories: Новини
<br>
Description: Про це повідомляє Офіс Президента України.    У спеціальному брифінгу взяли участь:...
<br>
Published Time: 2024-03-06T19-37-99
<br>
Tags: Володимир Зеленський, Президент України
<br>
Images: <a href="https://armyinform.com.ua/wp-content/uploads/2024/03/34219efa3f32e0421f4afe7d1160937f_1709723722_wysiwyg.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="534" src="../ORI/ArmyInform/Images/2024-03-06T19-37-99/000000.jpeg" srcset="../ORI/ArmyInform/Images/2024-03-06T19-37-99/000000.jpeg" width="800"/> </figure><!-- .post-thumbnail -->
<p><strong> В Одесі Президент України Володимир Зеленський і Прем'єр-міністр Греції Кіріакос Міцотакіс, який перебуває з візитом у нашій країні, заслухали інформацію представників військового командування щодо відбиття широкрмасштабного вторгнення росії та розвитку спроможностей Сил оборони України. </strong></p>
<p>Про це <a href="https://www.president.gov.ua/news/v-odesi-prezident-ukrayini-ta-premyer-ministr-greciyi-zasluh-89545" rel="nofollow" target="_blank">повідомляє</a> Офіс Президента України.</p>
<p>У спеціальному брифінгу взяли участь: командувач Військово-Морських Сил ЗСУ України Олексій Неїжпапа, командувач Повітряних Сил ЗСУ Микола Олещук, командувач ОСУВ «Одеса» Михайло Драпатий, командувач угруповання морської піхоти Андрій Гнатов.</p>
<p>Володимира Зеленського та Кіріакоса Міцотакіса поінформували про поточну безпекову ситуацію на Одещині та на південній ділянці фронту, про заходи з протидії російському флоту.</p>
<p>Окремо військове командування розповіло про забезпечення роботи «зернового коридору» та підтримку Україною світової продовольчої безпеки попри всі спроби росії заблокувати судноплавство в Чорному морі.</p>
<p>Президент України та прем’єр-міністр Греції також заслухали інформацію про наслідки повітряних ударів російської федерації по населених пунктах та об’єктах критичної інфраструктури України.</p>
<p>Українська сторона передала інформацію про потреби щодо підсилення ППО для захисту неба, зокрема в Одеській області.</p>
<p>Як повідомляла АрміяInform, Президент <a href="https://armyinform.com.ua/2024/03/06/zbroya-i-ppo-bezumovnyj-priorytet-prezydent-rozpoviv-pro-detali-peremovyn-iz-premyerom-grecziyi/">розповів</a> про деталі перемовин із прем’єром Греції.</p>
</div>

<p>Source: <a href="https://armyinform.com.ua/2024/03/06/v-odesi-prezydent-zasluhav-bryfing-vijskovogo-komanduvannya-shhodo-bezpekovoyi-sytuacziyi/">https://armyinform.com.ua/2024/03/06/v-odesi-prezydent-zasluhav-bryfing-vijskovogo-komanduvannya-shhodo-bezpekovoyi-sytuacziyi/</a></p>
</body></html>