<html><body>
<h1>На фронті за добу — 76 боєзіткнень: Сили оборони відбили ворожі атаки на чотирьох напрямках</h1>
<hr/>
Author: Army Inform
<br>
Categories: Новини
<br>
Description: Про це повідомляє Генеральний штаб ЗСУ.    На Куп’янському напрямку силами оборони...
<br>
Published Time: 2024-03-06T19-18-99
<br>
Tags: агресія рф, війна, Генеральний штаб ЗС України, оперативна обстановка
<br>
Images: <a href="https://armyinform.com.ua/wp-content/uploads/2023/11/398082630_3459683117615373_4799164876604052193_n.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" sizes="(max-width: 1200px) 100vw, 1200px" src="../ORI/ArmyInform/Images/2024-03-06T19-18-99/000000.jpg" srcset="../ORI/ArmyInform/Images/2024-03-06T19-18-99/000000.jpg" width="1200"/> </figure><!-- .post-thumbnail -->
<p><strong> Протягом доби на полі бою відбулося 76 бойових зіткнень. </strong></p>
<p>Про це <a href="https://www.facebook.com/GeneralStaff.ua/posts/pfbid0tbM7yJ7dbKo9ZkSnkM6h6p48XgwchxssfSjzog4apA6KP75vXL7HpNmCZybonLtEl?locale=uk_UA" rel="nofollow" target="_blank">повідомляє</a> Генеральний штаб ЗСУ.</p>
<p><strong>На Куп’янському напрямку</strong> силами оборони відбито 3 атаки противника в районі населеного пункту Табаївка Харківської області. Під артилерійським та мінометним вогнем опинилися понад 20 населених пунктів, зокрема Западне, Синьківка, Степова Новоселівка, Котлярівка Харківської області. —</p>
<p><strong>На Лиманському напрямку</strong> нашими воїнами відбито 7 атак противника в районах населених пунктів Білогорівка Луганської області та Терни, Спірне Донецької області, де ворог, за підтримки авіації, намагався прорвати оборону наших військ. Противник завдав авіаційного удару в районі населеного пункту Ямполівка Донецької області. Від артилерійських та мінометних обстрілів постраждали близько 15 населених пунктів, серед них Макіївка, Білогорівка Луганської області та Терни, Ямполівка, Торське, Серебрянка Донецької області.</p>
<p><strong>На Бахмутському напрямку</strong> силами оборони відбито 11 атак противника в районах населених пунктів Іванівське, Кліщіївка, Андріївка Донецької області, де ворог намагався покращити своє тактичне положення. Противник завдав авіаційних ударів в районах населених пунктів Богданівка, Ступочки та Нью-Йорк Донецької області. Також під артилерійським та мінометним вогнем опинилися понад 10 населених пунктів, зокрема Григорівка, Часів Яр, Кліщіївка та Андріївка Донецької області.</p>
<p><strong>На Авдіївському напрямку</strong> нашими захисниками відбито 20 атак ворога в районах населених пунктів Бердичі, Тоненьке, Первомайське, Невельське Донецької області. Противник завдав авіаційних ударів в районах населених пунктів Покровськ, Нетайлове Донецької області. Артилерійських та мінометних обстрілів противника зазнали близько 15 населених пунктів, серед них Новобахмутівка, Бердичі, Первомайське та Невельське Донецької області.</p>
<p><strong>На Новопавлівському напрямку</strong> сили оборони продовжують стримувати ворога в районах населених пунктів Георгіївка, Побєда, Новомихайлівка Донецької області, де ворог, за підтримки авіації, 18 разів намагався прорвати оборону наших військ. Також противник завдав авіаційних ударів в районах населених пунктів Красногорівка, Водяне, Урожайне Донецької області. Під артилерійським та мінометним вогнем окупантів опинились понад 20 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p><strong>На Оріхівському напрямку</strong> ворог здійснив 4 безуспішні атаки в районі населеного пункту Роботине Запорізької області. Противник завдав авіаційних ударів в районах населених пунктів Старомайорське Донецької області та Новодарівка, Червоне Запорізької області. Артилерійських та мінометних обстрілів зазнали понад 15 населених пунктів, серед них Малинівка, Чарівне, Білогір’я, Новоданилівка, П’ятихатки Запорізької області.</p>
</div>

<p>Source: <a href="https://armyinform.com.ua/2024/03/06/na-fronti-za-dobu-76-boyezitknen-syly-oborony-vidbyly-vorozhi-ataky-na-chotyroh-napryamkah/">https://armyinform.com.ua/2024/03/06/na-fronti-za-dobu-76-boyezitknen-syly-oborony-vidbyly-vorozhi-ataky-na-chotyroh-napryamkah/</a></p>
</body></html>