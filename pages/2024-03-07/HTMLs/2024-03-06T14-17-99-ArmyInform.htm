<html><body>
<h1>15 років ув’язнення отримав ексзаступник командира кримського «Беркута»</h1>
<hr/>
Author: Army Inform
<br>
Categories: Новини
<br>
Description: Про це ідеться в повідомленні Офісу Генерального прокурора.    За інформацією відомства,...
<br>
Published Time: 2024-03-06T14-17-99
<br>
Tags: беркутівець, Майдан, суд
<br>
Images: <a href="https://armyinform.com.ua/wp-content/uploads/2022/09/2022-09-12-koryguvalnyka-vognyu-po-pozycziyah-zsu-zasudzheno-do-15-rokiv.png">000000.png</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="500" src="../ORI/ArmyInform/Images/2024-03-06T14-17-99/000000.png" srcset="../ORI/ArmyInform/Images/2024-03-06T14-17-99/000000.png" width="960"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Суд визнав винним і засудив до 15 років позбавлення волі (заочно) колишнього заступника командира кримського підрозділу «Беркут» за перевищення повноважень, через що зазнали травм 20 учасників акцій протесту у 2013 році. </strong></p>
<p>Про це ідеться в <a href="https://t.me/pgo_gov_ua/22219" rel="nofollow" target="_blank">повідомленні </a>Офісу Генерального прокурора.</p>
<p>За інформацією відомства, суд призначив колишньому «беркутівцю» покарання з позбавленням права обіймати посади в державних і правоохоронних органах строком на три роки. Також засудженого позбавлено спеціального звання — підполковника міліції.</p>
<p>«Прокурори в суді довели, що засуджений, перевищивши свої службові повноваження, 10-11 грудня 2013 року брав участь у придушенні акцій протесту, застосовуючи насильство. Унаслідок таких дій 20 потерпілим завдано тілесних ушкоджень», — йдеться в повідомленні.</p>
<p>У прокуратурі заявили, що з березня 2014 року експравоохоронець, перебуваючи на тимчасово окупованій території Автономної Республіки Крим, надавав допомогу представникам рф у проведенні підривної діяльності проти України.</p>
<p>Судовий розгляд здійснювався за спеціальною процедурою in absentia з огляду на те, що фігурант переховується на тимчасово окупованій території АР Крим.</p>
<p>Як зазначала <a href="https://armyinform.com.ua/2024/03/06/povidomlena-pidozra-svyashhenyku-z-cherkashhyni-yakyj-nazyvav-azovcziv-naczystamy-i-geroyizuvav-okupantiv/">АрміяInform</a>, повідомлено про підозру священнику з Черкащини, який називав «азовців» нацистами і героїзував окупантів.</p>
</div>

<p>Source: <a href="https://armyinform.com.ua/2024/03/06/15-rokiv-uvyaznennya-otrymav-ekszastupnyk-komandyra-krymskogo-berkuta/">https://armyinform.com.ua/2024/03/06/15-rokiv-uvyaznennya-otrymav-ekszastupnyk-komandyra-krymskogo-berkuta/</a></p>
</body></html>