<html><body>
<h1>Оборонне відомство України вітає представлену Європейську оборонно-промислову стратегію</h1>
<hr/>
Author: Army Inform
<br>
Categories: Новини
<br>
Description: Про це інформує оборонне відомство України.    «Це — знаковий крок на шляху до перемоги...
<br>
Published Time: 2024-03-06T17-22-99
<br>
Tags: YES, МОУ, оборонно-промислова стратегія
<br>
Images: <a href="https://armyinform.com.ua/wp-content/uploads/2023/04/mou.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../ORI/ArmyInform/Images/2024-03-06T17-22-99/000000.jpg" srcset="../ORI/ArmyInform/Images/2024-03-06T17-22-99/000000.jpg" width="1200"/> </figure><!-- .post-thumbnail -->
<p><strong> Міністерство оборони України вітає представлену Європейську оборонно-промислову стратегію (EDIS). </strong></p>
<p>Про це <a href="https://t.me/ministry_of_defense_ua/9009" rel="nofollow" target="_blank">інформує</a> оборонне відомство України.</p>
<p>«Це — знаковий крок на шляху до перемоги демократичного світу над росією. Ми готові до якнайтіснішої співпраці з європейськими оборонними інституціями, підтримки оборонних проєктів між Україною та ЄС і подальшої інтеграції у глобальний оборонний простір», — йдеться в повідомленні.</p>
<p>Міністерство оборони України подякувало європейським партнерам та колегам з Міністерства закордонних справ України за взаємодію з партнерами у сприянні розробки першого подібного документа ЄС.</p>
<p>«Вітаємо той факт, що майбутня система безпеки об’єднаної Європи будується вже нині, з урахуванням майбутнього процесу вступу України до ЄС. Унікальний бойовий досвід, здобутий Україною в протистоянні з російським агресором, залишатиметься й надалі запорукою європейської безпеки», — резюмували в оборонному відомстві України.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;"><strong>Позиція</strong> <strong>МОУ</strong> — у <a class="anchor-url" href="https://www.politico.eu/article/more-ideas-than-cash-5-takeaways-eu-europe-defense-push-war-ukraine-ammunition/" rel="noopener noreferrer" target="_blank">матеріалі</a> <strong>видання Politico</strong>, присвяченому Європейській оборонно-промисловій стратегії.</div>
<p>Як повідомляла <a href="https://armyinform.com.ua/2024/03/05/yes-predstavyv-pershu-oboronno-promyslovu-strategiyu-peredbachaye-tisnu-spivraczyu-z-ukrayinoyu/">АрміяInform,</a> ЄС представив першу оборонно-промислову стратегію: передбачає тісну співпрацю з Україною.</p>
</div>

<p>Source: <a href="https://armyinform.com.ua/2024/03/06/oboronne-vidomstvo-ukrayiny-vitaye-predstavlenu-yevropejsku-oboronno-promyslovu-strategiyu/">https://armyinform.com.ua/2024/03/06/oboronne-vidomstvo-ukrayiny-vitaye-predstavlenu-yevropejsku-oboronno-promyslovu-strategiyu/</a></p>
</body></html>