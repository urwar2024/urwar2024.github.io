<html><body><h1>Закарпатцю, який брав з ухилянтів по $6500 за «пробіжку», оголосили підозру</h1><hr/>Published Time: 2024-03-06T16-31-99<br>Author: Army Inform<br>Description: Про це повідомила 6 березня Спецпрокуратура Західного регіону.    За даними слідства,...<br>Images: <a href="https://armyinform.com.ua/wp-content/uploads/2024/03/zakarpattya_uhylyanty2.jpg">000000.jpg</a><br>Categories: Новини<br>Tags: кордон, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 960px) 100vw, 960px" src="../Images/2024-03-06T16-31-99/000000.jpg" srcset="../Images/2024-03-06T16-31-99/000000.jpg" width="960"> </img></figure><!-- .post-thumbnail -->
<p><strong> На Закарпатті діяла ціла схема з переправлення військовозобов’язаних до Угорщини.  </strong></p>
<p>Про це <a href="https://t.me/SpecprokuraturaZahidRegion/316" rel="nofollow" target="_blank">повідомила 6 березня</a> Спецпрокуратура Західного регіону.</p>
<p>За даними слідства, закарпатець забезпечував військовозобов’язаних житлом, а згодом доправляли до населеного пункту в Берегівському районі.</p>
<p>Організатор схеми дотримувався правил конспірації: прокладав маршрут околицями повз контрольні пости прикордонної служби, використовував кілька різних автомобілів та пересвідчувався у відсутності спостереження.</p>
<p>Поблизу кордону переправник наказував чоловікам бігти в напрямку Угорщини. Такі послуги коштували $6500 з людини.</p>
<p>Наразі підозрюваному обрано запобіжний захід у вигляді цілодобового домашнього арешту із носінням електронного засобу контролю. Крім цього, перевіряється причетність до злочину інших осіб.</p>
<p>Раніше <a href="https://armyinform.com.ua/2024/02/22/majzhe-1-mln-vylucheno-u-zatrymanogo-eksochilnyka-vlk-chernigivshhyny/">стало відомо</a>, що майже $1 млн вилучено в затриманого ексочільника ВЛК Чернігівщини.</p>
</div><p>Source: <a href="https://armyinform.com.ua/2024/03/06/zakarpatczyu-yakyj-brav-z-uhylyantiv-po-6500-za-probizhku-ogolosyly-pidozru/">https://armyinform.com.ua/2024/03/06/zakarpatczyu-yakyj-brav-z-uhylyantiv-po-6500-za-probizhku-ogolosyly-pidozru/</a></p></body></html>