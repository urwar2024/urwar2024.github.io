<html><body><h1>Голова Євроради про удар рф по Одесі: Це більш ницо, ніж чинить кремль зазвичай</h1><hr/>Published Time: 2024-03-06T17-42-99<br>Author: Army Inform<br>Description: Про це він написав на своїй сторінці у Twitter.    За словами Шарля Мішеля, російська...<br>Images: <a href="https://armyinform.com.ua/wp-content/uploads/2022/11/1000_545_1614775774-5121.webp">000000.webp</a><br>Categories: Новини<br>Tags: авіаудари рф, агресія рф, війна, Шарль Мішель<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="545" src="../Images/2024-03-06T17-42-99/000000.png" srcset="../Images/2024-03-06T17-42-99/000000.png" width="1000"> <figcaption class="wp-caption-text">
		Президент Європейської ради Шарль Мішель</figcaption>
</img></figure><!-- .post-thumbnail -->
<p><strong> Голова Європейської ради Шарль Мішель відреагував на ракетний удар росії по Одесі в той час, коли там із візитом перебували Президент України Володимир Зеленський і прем’єр-міністр Греції Кіріакос Міцотакіс. </strong></p>
<p>Про це він <a href="https://twitter.com/CharlesMichel/status/1765394040613134341" rel="nofollow" target="_blank">написав</a> на своїй сторінці у Twitter.</p>
<p>За словами Шарля Мішеля, російська атака на Одесу під час перебування там українського та грецького лідерів «є ще однією ознакою боягузливої тактики росії в її агресивній війні проти України».</p>
<p>«Це гідно осуду і навіть більш ницо, ніж кремль чинить зазвичай. Повна підтримка України та її хороброго народу з боку ЄС не послабиться», — наголосив голова Євроради.</p>
<p>Як відомо, повітряну тривогу в Одеській області <a href="https://t.me/odeskaODA/4335" rel="nofollow" target="_blank">оголосили</a> сьогодні о 10:41, після чого пролунав потужний вибух. О 10:45 у Повітряних Силах ЗСУ повідомили про загрозу застосування балістичного озброєння в областях, де оголошена повітряна тривога.</p>
</div><p>Source: <a href="https://armyinform.com.ua/2024/03/06/golova-yevrorady-pro-udar-rf-po-odesi-cze-bilsh-nyczo-nizh-chynyt-kreml-zazvychaj/">https://armyinform.com.ua/2024/03/06/golova-yevrorady-pro-udar-rf-po-odesi-cze-bilsh-nyczo-nizh-chynyt-kreml-zazvychaj/</a></p></body></html>