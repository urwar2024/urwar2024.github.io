<html><body><h1>На ЗАЕС окупанти не можуть замінити паливо, термін перебування якого в реакторах спливає</h1><hr/>Published Time: 2024-03-06T21-37-99<br>Author: Army Inform<br>Description: Про це заявив очільник НАЕК «Енергоатом» Петро Котін.        Він зазначив, що окупаційна...<br>Images: <a href="https://armyinform.com.ua/wp-content/uploads/2023/02/censor_social.jpg">000000.jpg</a><br>Categories: Новини<br>Tags: агресія рф, війна, ЗАЕС, НАЕК Енергоатом<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="378" src="../Images/2024-03-06T21-37-99/000000.jpg" srcset="../Images/2024-03-06T21-37-99/000000.jpg" width="720"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Термін перебування палива в реакторах Запорізької АЕС спливає, проте росіяни не можуть його перезавантажити. </strong></p>
<p class="text-subtitle">Про це <a href="https://t.me/energoatom_ua/16956" rel="nofollow noopener" target="_blank">заявив</a> очільник НАЕК «Енергоатом» Петро Котін.</p>
<div class="news-content">
<p>Він зазначив, що окупаційна адміністрація не здатна провести перевантаження палива. Його шестирічний термін перебування в реакторах закінчується.</p>
<p>«Щоб це зробити, необхідно розібрати реактор, отримати доступ до нього, а далі провести дуже складну технологічну операцію з перевантаження. Це вимагає ліцензованого персоналу, якого зараз немає. Це вимагає і складних управлінських та технічних рішень — що робити з паливом, яке буде вивантажено. Там люди, які ніколи цього не робили», — пояснив Петро Котін.</p>
<p>Водночас керівник Енергоатому нагадав, що місця українських фахівців на ЗАЕС посіли недосвідчені росіяни й люди з міст, що неподалік Енергодара, котрі не мають жодного уявлення про експлуатацію атомних об’єктів.</p>
<p>Як повідомляла АрміяInform, під час окупації ЗАЕС росіяни понад 150 разів <a href="https://armyinform.com.ua/2024/03/05/pid-chas-okupacziyi-zaes-rosiyany-ponad-150-raziv-porushyly-umovy-yadernoyi-bezpeky/">порушили</a> умови ядерної безпеки.</p>
</div>
</div><p>Source: <a href="https://armyinform.com.ua/2024/03/06/na-zaes-okupanty-ne-mozhut-zaminyty-palyvo-termin-perebuvannya-yakogo-v-reaktorah-splyvaye/">https://armyinform.com.ua/2024/03/06/na-zaes-okupanty-ne-mozhut-zaminyty-palyvo-termin-perebuvannya-yakogo-v-reaktorah-splyvaye/</a></p></body></html>