<html><body><h1>У Херсоні внаслідок обстрілів рф є влучання в припортову інфраструктуру, пошкоджено музей</h1><hr/>Published Time: 2024-03-06T08-16-99<br>Author: Army Inform<br>Description: Про це повідомив голова Херсонської ОВА Олександр Прокудін.    Також були зафіксовані...<br>Images: <a href="https://armyinform.com.ua/wp-content/uploads/2024/01/630_360_1691501685-238.png">000000.png</a><br>Categories: Новини<br>Tags: ворожі обстріли, Херсонська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-06T08-16-99/000000.png" srcset="../Images/2024-03-06T08-16-99/000000.png" width="630"> </img></figure><!-- .post-thumbnail -->
<p><strong> У Херсоні внаслідок російських обстрілів минулої доби пошкоджено об’єкти критичної інфраструктури, музей, центр творчості та автомобілі. </strong></p>
<p>Про це <a href="https://t.me/olexandrprokudin/2903" rel="nofollow" target="_blank">повідомив</a> голова Херсонської ОВА Олександр Прокудін.</p>
<p>Також були зафіксовані влучання в припортову інфраструктуру та територію парку.</p>
<p>Минулої доби противник також обстрілював населені пункти області: Золоту Балку, Садове, Чорнобаївку, Білозерку, Михайлівку, Одрадокам’янку, Тягинку, Берислав, Томину Балку, Антонівку, Придніпровське, Янтарне, Дніпровське, Кізомис, Благовіщенське, Широку Балку, Токарівку, Інженерне, Львове.</p>
<p>Військові рф поцілили в житлові квартали населених пунктів області, зокрема були пошкоджені 10 багатоповерхівок та 11 приватних будинків.</p>
<p>Внаслідок ворожих атак у населених пунктах області були влучання в газопровід, пункт незламності та гаражне приміщення, а також територію аеропорту.</p>
<p>Через російську агресію дві людини дістали поранення.</p>
<p>Як повідомляла АрміяInform, у ніч на середу, 6 березня, росіяни <a href="https://armyinform.com.ua/2024/03/06/okupanty-obstrilyaly-pokrovsk-raketamy-s-300/">завдали ракетного удару</a> по місту Покровськ у Донецькій області.</p>
</div><p>Source: <a href="https://armyinform.com.ua/2024/03/06/u-hersoni-vnaslidok-obstriliv-rf-ye-vluchannya-u-pryportovu-infrastrukturu-poshkodzheno-muzej/">https://armyinform.com.ua/2024/03/06/u-hersoni-vnaslidok-obstriliv-rf-ye-vluchannya-u-pryportovu-infrastrukturu-poshkodzheno-muzej/</a></p></body></html>