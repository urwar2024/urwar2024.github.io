<html><body><h1>Двом ворожим пропагандистам з Криму повідомлено про підозру</h1><hr/>Published Time: 2024-03-06T16-43-99<br>Author: Army Inform<br>Description: Про це повідомив 6 березня Офіс Генерального прокурора.    За даними відомства, одному з...<br>Images: <a href="https://armyinform.com.ua/wp-content/uploads/2024/03/rupor-kremlya.jpg">000000.jpg</a><br>Categories: Новини<br>Tags: колаборанти, Офіс Генерального прокурора, пропаганда рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="886" src="../Images/2024-03-06T16-43-99/000000.jpg" srcset="../Images/2024-03-06T16-43-99/000000.jpg" width="1280"> </img></figure><!-- .post-thumbnail -->
<p><strong> Двох окупаційних «медійників» з Криму підозрюють у колабораційній діяльність та виправдовуванні збройної агресії рф проти України.   </strong></p>
<p>Про це <a href="https://t.me/pgo_gov_ua/22220" rel="nofollow" target="_blank">повідомив 6 березня</a> Офіс Генерального прокурора.</p>
<p>За даними відомства, одному з них також інкриміновано публічні заклики до геноциду.</p>
<p>Один із підозрюваних — ведучий авторської програми, що також транслюється на пропагандистському телеканалі «Крим 24», де він публічно підтримує дії окупантів та виправдовує широкомасштабне вторгнення рф. Серед спікерів на цю програму був запрошений інший підозрюваний — керівник Сімферопольського осередку «Руської Єдності», який до того ж позиціонує себе як блогер та політолог.</p>
<p>За даними слідства, саме він висловлював своє негативне ставлення до українського суспільства, яке, за його словами, «загрожує мирному і стабільному життю росіян і жителів окупованих територій України, а тому заслуговує на повне фізичне знищення».</p>
<p>У своїх виступах вони систематично просувають проросійські наративи, виправдовуючи збройну агресію ворога крізь призму «визволителів».</p>
<p>Раніше <a href="https://armyinform.com.ua/2024/03/04/v-kyyevi-kolyshnogo-televeduchogo-sudytymut-za-kolaboraczijnu-diyalnist/">стало відомо</a>, що в Києві колишнього телеведучого судитимуть за колабораційну діяльність.</p>
<p> </p>
</div><p>Source: <a href="https://armyinform.com.ua/2024/03/06/dvom-vorozhym-propagandystam-z-krymu-povidomleno-pro-pidozru/">https://armyinform.com.ua/2024/03/06/dvom-vorozhym-propagandystam-z-krymu-povidomleno-pro-pidozru/</a></p></body></html>