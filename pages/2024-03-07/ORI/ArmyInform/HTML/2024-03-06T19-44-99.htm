<html><body><h1>У Бердянську сьогодні ліквідовано організаторку псевдовиборів путіна — ГУР</h1><hr/>Published Time: 2024-03-06T19-44-99<br>Author: Army Inform<br>Description: Про це повідомляє ГУР МОУ.    «Після поневолення міста у 2022 році жінка добровільно...<br>Images: <a href="https://armyinform.com.ua/wp-content/uploads/2023/02/gur.webp">000000.webp</a><br>Categories: Новини<br>Tags: війна, ГУР Міноборони України, розвідка<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-06T19-44-99/000000.png" srcset="../Images/2024-03-06T19-44-99/000000.png" width="1200"> </img></figure><!-- .post-thumbnail -->
<p><strong> Головне управління розвідка МОУ повідомила, що 6 березня 2024 року у тимчасово окупованому Бердянську була ліквідована колаборантка самойленко світлана володимирівна, яка організовувала псевдовибори путіна на окупованих територіях Запорізької області. </strong></p>
<p>Про це <a href="https://t.me/DIUkraine/3559" rel="nofollow" target="_blank">повідомляє</a> ГУР МОУ.</p>
<p>«Після поневолення міста у 2022 році жінка добровільно пішла на співпрацю із московитами та отримала місце у російській окупаційній адміністрації», — йдеться у повідомленні.</p>
<p>За даними воєнної розвідки, так званий воєнний комендант Бердянська полковник зс рф бардін «призначив» світлану самойленко на посаду «заступника мера з питань економіки, агросектору та фінансів». Чоловік та повнолітній син жінки також служать російським окупантам.</p>
<p>За фактом співпраці Самойленко Світлани з російською окупаційною армією правоохоронні органи України відкрили кримінальне провадження за частиною 5 статті 111-1 ККУ.</p>
<p>«У межах підготовки до псевдовиборів путіна світлана самойленко прагнула вислужитись перед московитами: залякувала та тероризувала бердянців, примушуючи їх брати участь у незаконному фейковому голосуванні», — зауважили у ГУР.</p>
</div><p>Source: <a href="https://armyinform.com.ua/2024/03/06/u-berdyansku-sogodni-likvidovano-organizatorku-psevdovyboriv-putina-gur/">https://armyinform.com.ua/2024/03/06/u-berdyansku-sogodni-likvidovano-organizatorku-psevdovyboriv-putina-gur/</a></p></body></html>