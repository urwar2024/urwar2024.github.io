<html><body><h1>Глава МОЗ пояснив перевірки ВЛК у Києві: працювали неповний день і затягували терміни</h1><hr/>Published Time: 2024-03-06T14-23-99<br>Author: Army Inform<br>Description: Про це заявив міністр охорони здоров'я Віктор Ляшко, повідомляє Інтерфакс-Україна.    За...<br>Images: <a href="https://armyinform.com.ua/wp-content/uploads/2023/09/vlk.jpg">000000.jpg</a>&nbsp;<a href="https://armyinform.com.ua/wp-content/uploads/2023/09/vlk.jpg">000001.jpg</a><br>Categories: Актуальна тема, Новини<br>Tags: Віктор Ляшко, влк, МОЗ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="323" src="../Images/2024-03-06T14-23-99/000000.jpg" srcset="../Images/2024-03-06T14-23-99/000000.jpg" width="656"> </img></figure><!-- .post-thumbnail -->
<p><strong> Військово-лікарські комісії (ВЛК) у Києві затягували терміни проведення комісії, працювали неповний день і в них були відсутні електронні черги. </strong></p>
<p>Про це заявив міністр охорони здоров’я Віктор Ляшко, повідомляє <a href="https://interfax.com.ua/news/general/971842.html" rel="nofollow" target="_blank">Інтерфакс-Україна.</a></p>
<p>За словами міністра, це, зокрема, стало причинами проведення перевірок роботи ВЛК у столиці.</p>
<p>«У Києві не вивели лікарів із ТЦК, не було електронної черги. Крім того, ми бачимо, що ВЛК працювали до 14:00, а потім чомусь закривалися. Це порушення норм», — сказав він.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/03/05/yak-oskarzhyty-vysnovok-vlk-pokrokova-instrukcziya/" target="_blank"><div class="ai-readalso-content"><div class="ai-readalso-title">Як оскаржити висновок ВЛК: покрокова інструкція</div></div><div class="ai-readalso-thumbnail"><img alt="Як оскаржити висновок ВЛК: покрокова інструкція" src="../Images/2024-03-06T14-23-99/000001.jpg" srcset="../Images/2024-03-06T14-23-99/000001.jpg"/></div></a></figure>
<p>Віктор Ляшко зазначив, що робоча група МОЗ, яка проводитиме перевірки ВЛК, на першому етапі «зосередиться на вирішенні організаційних питань, які можна вирішити швидко, а потім будемо розбиратися по кожній скарзі».</p>
<p>Міністр уточнив, що, згідно з нормами, під час проходження ВЛК на кожного пацієнта в системі електронної охорони здоров’я відкривають електронний медичний запис, який мають закрити протягом чотирьох днів.</p>
<p>Водночас у деяких клініках, законтрактованих для проведення ВЛК, зокрема в Києві, такі записи залишалися відкритими протягом 10 днів і більше.</p>
<p>Як повідомляла АрміяInform, Міністерство охорони здоров’я <a href="https://armyinform.com.ua/2024/03/04/moz-pochynaye-perevirku-vijskovo-likarskyh-komisij-u-kyyevi/">починає перевірку</a> всіх військово-лікарських комісій у Києві.</p>
</div><p>Source: <a href="https://armyinform.com.ua/2024/03/06/glava-moz-poyasnyv-perevirky-vlk-u-kyyevi-praczyuvaly-nepovnyj-den-i-zatyaguvaly-terminy/">https://armyinform.com.ua/2024/03/06/glava-moz-poyasnyv-perevirky-vlk-u-kyyevi-praczyuvaly-nepovnyj-den-i-zatyaguvaly-terminy/</a></p></body></html>