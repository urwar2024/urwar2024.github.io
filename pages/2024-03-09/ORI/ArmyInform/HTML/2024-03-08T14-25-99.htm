<html><body><h1>До 10 років тюрми засуджено російського сержанта, який катував мешканців Бучі</h1><hr/>Published Time: 2024-03-08T14-25-99<br>Author: Army Inform<br>Description: Про це повідомив 8 березня Офіс Генерального прокурора.    У суді було доведено, що під...<br>Images: <a href="https://armyinform.com.ua/wp-content/uploads/2024/03/prokuratura_serzhant_kat.jpg">000000.jpg</a><br>Categories: Новини<br>Tags: воєнні злочини рф, катування цивільних, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="904" src="../Images/2024-03-08T14-25-99/000000.jpg" srcset="../Images/2024-03-08T14-25-99/000000.jpg" width="1280"> </img></figure><!-- .post-thumbnail -->
<p><strong> Суд заочно визнав військовослужбовця 64 окремої мотострілецької бригади збройних сил рф в порушенні законів та звичаїв війни.  </strong></p>
<p>Про це <a href="https://t.me/pgo_gov_ua/22270" rel="nofollow" target="_blank">повідомив 8 березня</a> Офіс Генерального прокурора.</p>
<p>У суді було доведено, що під час окупації міста Буча в березні 2022 року сержант та інші військовослужбовці рф вдерлися на територію домоволодінь місцевих мешканців.</p>
<p>Переконавшись у проукраїнській позиції двох чоловіків, засуджений змушував ставати їх на коліна, погрожував зброєю та вбивством.</p>
<p>У присутності одного з потерпілих обговорював варіант його вбивства, пропонуючи помістити його до підвалу та підірвати там гранату. Також цілеспрямовано стріляв у напрямку чоловіка.</p>
<p>Судовий розгляд здійснювався за спеціальною процедурою in absentia, тобто за відсутності підсудного, місце перебування якого невідоме.</p>
<p>Як <a href="https://armyinform.com.ua/2024/03/01/vijskovomu-rf-povidomleno-pro-pidozru-za-zhorstoke-povodzhennya-z-czyvilnymy/">повідомляла АрміяInform</a>, військовому рф було повідомлено про підозру за жорстоке поводження з цивільними.</p>
</div><p>Source: <a href="https://armyinform.com.ua/2024/03/08/10-rokiv-otrymav-rosijskyj-serzhant-yakyj-katuvav-u-buchi/">https://armyinform.com.ua/2024/03/08/10-rokiv-otrymav-rosijskyj-serzhant-yakyj-katuvav-u-buchi/</a></p></body></html>