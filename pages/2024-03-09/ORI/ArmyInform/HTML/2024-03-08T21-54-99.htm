<html><body><h1>Секретар РНБО обіцяє продовження російського «літакопаду» і знищення кораблів у Чорному морі</h1><hr/>Published Time: 2024-03-08T21-54-99<br>Author: Army Inform<br>Description: Про це заявив секретар РНБО України Олексій Данілов в ефірі Українського Радіо.   ...<br>Images: <a href="https://armyinform.com.ua/wp-content/uploads/2023/01/danilov.jpeg">000000.jpeg</a><br>Categories: Новини<br>Tags: Олексій Данілов, РНБО, Чорне море<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="648" src="../Images/2024-03-08T21-54-99/000000.jpeg" srcset="../Images/2024-03-08T21-54-99/000000.jpeg" width="1036"> <figcaption class="wp-caption-text">
		Олексій Данілов. Фото: Офіс Президента України</figcaption>
</img></figure><!-- .post-thumbnail -->
<p><strong> Знищення російських кораблів в територіальних водах України, а також літаків, які порушують наш повітряний простір, продовжуватиметься. </strong></p>
<p>Про це <a href="http://www.nrcu.gov.ua/news.html?newsID=103651" rel="nofollow" target="_blank">заявив</a> секретар РНБО України Олексій Данілов в ефірі Українського Радіо.</p>
<p>«Завдання доволі просте: жодна залізяка під російським прапором на території Чорного та Азовського морів не буде існувати. Ми будемо знищувати все, що буде рухатися в межах наших територіальних вод. Ми не допустимо, щоб вони тут були», — сказав Олексій Данилов</p>
<p>Він додав, що Україна спільно з партнерами готує неприємні «сюрпризи» для російської армії, про які наразі не можна говорити публічно.</p>
<p>«Друга ситуація — те, що стосується безпосередньо сюрпризів, то вони обов’язково будуть. Вони будуть приємними для нашої спільноти і дуже неприємними — для російського фюрера, який поки що ще сидить в Москві», — додав секретар РНБО.</p>
<p>Олексій Данилов зазначив, що російський «літакопад», який тривав в лютому і був доволі активний, відбувся завдяки посиленню українських спроможностей західними партнерами.</p>
<p>«Ми не можемо про певні речі розповідати з урахуванням домовленості з нашими партнерами, але, повірте, літаки й надалі падатимуть і не з меншою інтенсивністю. Вони всі обовʼязково будуть «посаджені» в нашу землю, адже ми землю не віддаємо, а лише в неї закопуємо», — сказав він.</p>
<p>Як повідомляла АрміяInform, 2 березня командування Повітряних Сил ЗСУ <a href="https://armyinform.com.ua/2024/03/02/u-povitryanyh-sylah-pidtverdyly-znyshhennya-odnogo-rosijskogo-vynyshhuvacha-su-34/">підтвердило</a> збиття російського винищувача-бомбардувальника Су-34. Загалом протягом лютого було збито 13 ворожих літаків.</p>
</div><p>Source: <a href="https://armyinform.com.ua/2024/03/08/sekretar-rnbo-obiczyaye-prodovzhennya-rosijskogo-litakopadu-i-znyshhennya-korabliv-u-chornomu-mori/">https://armyinform.com.ua/2024/03/08/sekretar-rnbo-obiczyaye-prodovzhennya-rosijskogo-litakopadu-i-znyshhennya-korabliv-u-chornomu-mori/</a></p></body></html>