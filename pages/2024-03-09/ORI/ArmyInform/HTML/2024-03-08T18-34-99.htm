<html><body><h1>США приєдналися до Міжнародної коаліції за повернення українських дітей</h1><hr/>Published Time: 2024-03-08T18-34-99<br>Author: Army Inform<br>Description: Про це йдеться у повідомленні на сайті Державного департаменту США.    У заяві...<br>Images: <a href="https://armyinform.com.ua/wp-content/uploads/2023/06/textile-flags-of-ukraine-and-the-united-states-of-2022-05-10-17-37-08-utc-—-velyke.jpeg">000000.jpeg</a><br>Categories: Новини<br>Tags: незаконна депортація, США<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="801" src="../Images/2024-03-08T18-34-99/000000.jpeg" srcset="../Images/2024-03-08T18-34-99/000000.jpeg" width="1200"> </img></figure><!-- .post-thumbnail -->
<p><strong> Сполучені Штати оголосили про приєднання до Міжнародної коаліції за повернення українських дітей, який незаконно депортувала росія. </strong></p>
<p>Про це йдеться у повідомленні на <a href="https://www.state.gov/the-united-states-joins-the-international-coalition-for-the-return-of-ukrainian-children/" rel="nofollow" target="_blank">сайті</a> Державного департаменту США.</p>
<p>У заяві наголошується, що США приєднуються до коаліції, щоб підтримати безпечне повернення всіх українських дітей, які були незаконно депортовані або насильно переміщені росією, і забезпечити притягнення винних до відповідальності.</p>
<p>Сполучені Штати також підтвердили свою підтримку тексту «Спільної декларації про створення Міжнародної коаліції за повернення українських дітей», раніше оприлюдненої Канадою та Україною.</p>
<p>Раніше Україна та Канада <a href="https://armyinform.com.ua/2024/02/02/u-ofisi-prezydenta-ogolosyly-pro-pochatok-roboty-mizhnarodnoyi-koalicziyi-za-povernennya-ukrayinskyh-ditej/">створили</a> міжнародну коаліцію щодо повернення українських дітей. Вона розпочала свою роботу у лютому цього року.</p>
<p>Зазначається, коаліція зосередиться на таких основних цілях: координація спільних зусиль, обмін інформацією, зокрема на рівні розвідок, для покращення розуміння та реагування на злочинні дії росії, об’єднання можливостей України, держав-партнерів та міжнародних організацій для підтримки цілей коаліції, активізація та координація дій, спрямованих на міцну спільну адвокацію та комунікацію.</p>
<p>Загальна кількість країн-учасниць коаліції нині становить 29.</p>
</div><p>Source: <a href="https://armyinform.com.ua/2024/03/08/ssha-pryyednalysya-do-mizhnarodnoyi-koalicziyi-za-povernennya-ukrayinskyh-ditej/">https://armyinform.com.ua/2024/03/08/ssha-pryyednalysya-do-mizhnarodnoyi-koalicziyi-za-povernennya-ukrayinskyh-ditej/</a></p></body></html>