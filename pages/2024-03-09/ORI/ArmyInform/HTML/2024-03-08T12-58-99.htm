<html><body><h1>Родини полонених просять повідомляти щодо пропозицій про викуп їхніх рідних</h1><hr/>Published Time: 2024-03-08T12-58-99<br>Author: Army Inform<br>Description: Про це повідомив 8 березня Координаційний штаб з питань поводження з військовополоненими....<br>Images: <a href="https://armyinform.com.ua/wp-content/uploads/2024/03/shtab-po-polonenyh.jpg">000000.jpg</a><br>Categories: Новини<br>Tags: Координаційний штаб з питань поводження з військовополоненими, полонені<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="892" src="../Images/2024-03-08T12-58-99/000000.jpg" srcset="../Images/2024-03-08T12-58-99/000000.jpg" width="1280"> </img></figure><!-- .post-thumbnail -->
<p><strong> Посилилися російські інформаційно-психологічні операції, які спекулюють на темі нібито можливості «викупу» українських захисників з російського полону за гроші або внесення полоненого військовослужбовця у вигадані «списки на обмін». </strong></p>
<p>Про це <a href="https://t.me/Koord_shtab/4585" rel="nofollow" target="_blank">повідомив 8 березня</a> Координаційний штаб з питань поводження з військовополоненими.</p>
<p>У штабі нагадують, що зловмисники регулярно намагаються ввести в оману рідних та близьких захисників, шахрайським способом виманюючи в них кошти нібито за повернення полонених з ворожої неволі.</p>
<p>Правоохоронці відстежують та затримують злочинців, проте шахраї продовжують знаходити нових жертв серед родин полонених.</p>
<p>Координаційний штаб закликає бути обережними під час спілкування з анонімними особами, довіряти лише офіційній інформації від уповноважених українських установ і не піддаватися на ворожі провокації.</p>
<p>Якщо ви або ваші знайомі потрапили в ситуацію, коли невідомі вимагають гроші за «визволення» родича з полону, негайно звертайтесь до Координаційного штабу, Нацполіції або Об’єднаного центру з пошуку та звільнення полонених:</p>
<p>+38 044 321-11-21</p>
<p>+38 098 321-11-21</p>
<p>Viber, WhatsApp, Telegram: +38 067 650-83-32</p>
<p>або на електронну адресу united_center@ssu.gov.ua</p>
<p>Раніше <a href="https://armyinform.com.ua/2024/02/26/vykryto-vyaznya-yakyj-vyduryuvav-groshi-u-rodychiv-vijskovopolonenyh-ta-znyklyh-bezvisty/">було викрито</a> в’язня, який видурював гроші в родичів військовополонених та зниклих безвісти.</p>
</div><p>Source: <a href="https://armyinform.com.ua/2024/03/08/rodyny-polonenyh-prosyat-povidomlyaty-shhodo-propozyczij-ro-vykup-yih-ridnyh/">https://armyinform.com.ua/2024/03/08/rodyny-polonenyh-prosyat-povidomlyaty-shhodo-propozyczij-ro-vykup-yih-ridnyh/</a></p></body></html>