<html><body><h1>Україна в найближчі два місяці отримає 6 мільярдів євро від ЄС — Денис Шмигаль</h1><hr/>Published Time: 2024-03-08T18-39-99<br>Author: Army Inform<br>Description: Про це заявив прем’єр-міністр України Денис Шмигаль під час засідання уряду.    «Ukraine...<br>Images: <a href="https://armyinform.com.ua/wp-content/uploads/2020/12/yevrosoyuz.jpg">000000.jpg</a><br>Categories: Новини<br>Tags: агресія рф, війна, Євросоюз, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="385" src="../Images/2024-03-08T18-39-99/000000.jpg" srcset="../Images/2024-03-08T18-39-99/000000.jpg" width="610"> </img></figure><!-- .post-thumbnail -->
<p><strong> Європейський Союз дав старт програмі Ukraine Facility. В наступні два місяці Україна зможе отримати 6 млрд євро. </strong></p>
<p>Про це <a href="https://www.kmu.gov.ua/news/denys-shmyhal-ukraina-otrymaie-6-mlrd-ievro-vid-ies-v-naiblyzhchi-dva-misiatsi" rel="nofollow" target="_blank">заявив</a> прем’єр-міністр України Денис Шмигаль під час засідання уряду.</p>
<p>«Ukraine Facility — це чотирирічна програма на 50 млрд євро. В наступні 2 місяці Україна зможе отримати 6 млрд євро з цієї суми. Для цього на засіданні Уряду затвердили необхідні документи. Мова йде про проекти меморандуму та кредитної угоди з ЄС», — розповів Денис Шмигаль.</p>
<p>За словами прем’єр-міністра, прийняття цих документів дозволить отримати до 4,5 млрд євро в березні та до 1,5 млрд євро у квітні цього року.</p>
<p>Глава уряду також розповів, що програма Ukraine Facility передбачає 38,2 млрд євро прямої бюджетної підтримки, майже 7 млрд євро для залучення інвестицій в нашу економіку, а також 4,7 млрд євро технічної та адміністративної підтримки, зокрема реформ на шляху до ЄС.</p>
<p>«У цьому році ми прагнемо отримати від Євросоюзу близько 16 млрд євро. Ми вдячні нашим європейським друзям за цю солідарність та допомогу», — підкреслив прем’єр-міністр України.</p>
<p>Як повідомляла АрміяInform, польський сейм <a href="https://armyinform.com.ua/2024/03/08/polskyj-sejm-naklav-sankcziyi-na-import-rosijskogo-j-biloruskogo-prodovolstva-v-yes/">наклав</a> санкції на імпорт російського й білоруського продовольства в ЄС.</p>
</div><p>Source: <a href="https://armyinform.com.ua/2024/03/08/ukrayina-v-najblyzhchi-dva-misyaczi-otrymaye-6-milyardiv-yevro-vid-yes-denys-shmygal/">https://armyinform.com.ua/2024/03/08/ukrayina-v-najblyzhchi-dva-misyaczi-otrymaye-6-milyardiv-yevro-vid-yes-denys-shmygal/</a></p></body></html>