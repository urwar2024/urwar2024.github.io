<html><body><h1>Британська компанія BAE Systems вже готова виробляти в Україні гаубиці L119</h1><hr/>Published Time: 2024-03-08T13-21-99<br>Author: Army Inform<br>Description: Про це повідомив міністр з питань стратегічних галузей промисловості України Олександр...<br>Images: <a href="https://armyinform.com.ua/wp-content/uploads/2024/03/ca662dd097524062.jpg">000000.jpg</a><br>Categories: Новини<br>Tags: L119, Велика Британія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-03-08T13-21-99/000000.jpg" srcset="../Images/2024-03-08T13-21-99/000000.jpg" width="1200"> </img></figure><!-- .post-thumbnail -->
<p><strong> Британська компанія BAE Systems вже готова виробляти в Україні гаубиці L119 калібру 105 мм. </strong></p>
<p>Про це повідомив міністр з питань стратегічних галузей промисловості України Олександр Камишін після зустрічі з міністром оборони Великої Британії Грантом Шаппсом.</p>
<p>«Чекаємо контракт і фінансування. Звернулися до британського міністерства оборони за підтримкою в цьому питанні», — написав Олександр Камишін.</p>
<p>Міністр також подякував Британії за збільшення пакета допомоги з 200 млн фунтів до 325 млн.</p>
<p>«Пропонуємо направити ці кошти на фінансування закупівель в українських виробників дронів», — додав він.</p>
<p>На зустрічі також обговорювалася співпраця з британським think tank у галузі оборони — Royal United Service Institute та університетом St Andrew’s.</p>
<p>«Вдячний Британії за чітку позицію та усю підтримку, надану Україні», — додав Олександр Камишін.</p>
<p>Гаубиця L119 вже знайома українській армії. Її передавали Україні західні партнери в межах військової допомоги.</p>
<p>L119 — це легка британська гаубиця калібру 105 мм. Вона призначена для підтримки піхоти, десантників і штурмовиків. Гаубиця може вражати ворожу піхоту і техніку.</p>
<p>Як повідомляла АрміяInform, Президент України Володимир Зеленський під час зустрічі з державним секретарем Великої Британії з питань оборони Грантом Шаппсом <a href="https://armyinform.com.ua/2024/03/07/prezydent-ta-ministr-oborony-brytaniyi-u-kyyevi-obgovoryly-posylennya-ppo-ta-spilne-vyrobnycztvo-zbroyi/">обговорив</a> продовження оборонної співпраці між країнами.</p>
</div><p>Source: <a href="https://armyinform.com.ua/2024/03/08/brytanska-kompaniya-bae-systems-vzhe-gotova-vyroblyaty-v-ukrayini-gaubyczi-l119/">https://armyinform.com.ua/2024/03/08/brytanska-kompaniya-bae-systems-vzhe-gotova-vyroblyaty-v-ukrayini-gaubyczi-l119/</a></p></body></html>