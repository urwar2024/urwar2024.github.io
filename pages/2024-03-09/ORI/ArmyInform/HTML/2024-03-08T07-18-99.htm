<html><body><h1>Генштаб: Найбільше ворог атакував на Авдіївському та Новопавлівському напрямках</h1><hr/>Published Time: 2024-03-08T07-18-99<br>Author: Army Inform<br>Description: Про це повідомив Генштаб ЗСУ.    В зоні відповідальності оперативно-стратегічного...<br>Images: <a href="https://armyinform.com.ua/wp-content/uploads/2024/03/gelikopter-vede-vogon.jpg">000000.jpg</a><br>Categories: main, Новини<br>Tags: Авдіївський напрямок, Генштаб ЗС України, Новопавлівський напрямок, ранкове зведення<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="604" src="../Images/2024-03-08T07-18-99/000000.jpg" srcset="../Images/2024-03-08T07-18-99/000000.jpg" width="1080"> </img></figure><!-- .post-thumbnail -->
<p><strong> За минулу добу там було відбито 23 і 27 атак противника відповідно.  </strong></p>
<p>Про це <a href="https://www.facebook.com/GeneralStaff.ua/posts/pfbid02awW69JDSXx1rShC9jCsEVCokitLRvmRWJDRg9oJsNt4D7oZU1fttWGkn47XKTuEDl" rel="nofollow" target="_blank">повідомив</a> Генштаб ЗСУ.</p>
<p>В зоні відповідальності оперативно-стратегічного угруповання військ «Хортиця» на Куп’янському напрямку ворог здійснив 2 атаки в районі населеного пункту Синьківка Харківської області, намагаючись покращити своє тактичне положення.</p>
<p>На Лиманському напрямку наші воїни відбили 13 атак противника в районах населених пунктів Білогорівка Луганської області; Терни, Спірне, Роздолівка Донецької області.</p>
<p>На Бахмутському напрямку, сили оборони відбили 6 атак противника в районах населених пунктів Андріївка та Кліщіївка Донецької області.</p>
<p>В зоні відповідальності оперативно-стратегічного угруповання військ «Таврія» на Авдіївському напрямку, наші захисники відбили 23 атаки ворога в районах населених пунктів Бердичі, Тоненьке, Орлівка, Первомайське, Невельське Донецької області.</p>
<p>На Новопавлівському напрямку сили оборони продовжують стримувати ворога в районах Георгіївки, Побєди, Красногорівки, Новомихайлівки Донецької області, де ворог, 27 разів намагався прорвати оборону наших військ.</p>
<p>На Оріхівському напрямку наші воїни відбили 2 атаки противника в районах Роботиного та західніше Вербового Запорізької області.</p>
<p>В зоні відповідальності оперативно-стратегічного угруповання військ «Одеса» на Херсонському напрямку Сили оборони надалі продовжують утримання позицій. Попри значні втрати, ворог не полишає спроб вибити наші підрозділи із займаних позицій. Так, протягом минулої доби, противник здійснив 3 безрезультатні штурмові дії.</p>
<p>В зоні відповідальності оперативно-стратегічного угруповання військ «Північ» на Волинському та Поліському напрямках оперативна ситуація залишається без суттєвих змін.</p>
<p>На Сіверському та Слобожанському напрямках противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p>Водночас наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
<p>Протягом доби авіація сил оборони завдала ударів по 11 районах зосередження особового складу противника.</p>
<p>Підрозділами ракетних військ завдано ураження по 1 району зосередження особового складу, 2 засобах протиповітряної оборони, 1 станції радіоелектронної боротьби та 1 складу пально-мастильних матеріалів противника.</p>
<p>Авдіївський напрямок і вчора <a href="https://armyinform.com.ua/2024/03/07/genshtab-vorog-najbilshe-atakuvav-na-avdiyivskomu-napryamku/">був лідером</a> з кількості ворожих атак.</p>
</div><p>Source: <a href="https://armyinform.com.ua/2024/03/08/genshtab-najbilshe-vorog-atakuvav-na-avdiyivskomu-ta-novopavlivskomu-napryamkah/">https://armyinform.com.ua/2024/03/08/genshtab-najbilshe-vorog-atakuvav-na-avdiyivskomu-ta-novopavlivskomu-napryamkah/</a></p></body></html>