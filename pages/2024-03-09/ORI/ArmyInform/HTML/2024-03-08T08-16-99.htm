<html><body><h1>Двоє людей загинуло внаслідок обстрілу Куп’янська</h1><hr/>Published Time: 2024-03-08T08-16-99<br>Author: Army Inform<br>Description: Про це повідомив 8 березня голова МВС Ігор Клименко.    За його даними, окупанти вдарили...<br>Images: <a href="https://armyinform.com.ua/wp-content/uploads/2024/03/kupyansk_obstril.jpg">000000.jpg</a><br>Categories: Новини<br>Tags: ворожі обстріли, жертви обстрілів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-08T08-16-99/000000.jpg" srcset="../Images/2024-03-08T08-16-99/000000.jpg" width="1280"> </img></figure><!-- .post-thumbnail -->
<p><strong> Чоловік та жінка загинули у власному приватному будинку, який був зруйнований після влучання росіян.  </strong></p>
<p>Про це <a href="https://t.me/Klymenko_MVS/770" rel="nofollow" target="_blank">повідомив 8 березня</a> голова МВС Ігор Клименко.</p>
<p>За його даними, окупанти вдарили близько 22:00 7 березня по приватних будинках Куп’янська. Рятувальники під час  розбору завалів виявили тіла двох людей: 64-річної жінки та 58-річного чоловіка. Ще один житель зазнав поранення.</p>
<p>На Донеччині росіяни обстріляли Мирноград та Новогродівку. Щонайменше 2 людей постраждали, ще 4 людей, які не могли самостійно вийти з оселі, врятував підрозділ ДСНС.</p>
<p>Пошкоджені житлові багатоквартирні будинки, адмінбудівлі, автомобілі.</p>
<p>Раніше <a href="https://armyinform.com.ua/2024/03/08/za-dobu-vorog-zavdav-aviaudariv-po-4-regionam-ukrayiny/">стало відомо</a>, що за добу ворог завдав авіаударів по 4 регіонах України.</p>
</div><p>Source: <a href="https://armyinform.com.ua/2024/03/08/dvoye-lyudej-zagynulo-vnaslidok-obstrilu-kupyanska/">https://armyinform.com.ua/2024/03/08/dvoye-lyudej-zagynulo-vnaslidok-obstrilu-kupyanska/</a></p></body></html>