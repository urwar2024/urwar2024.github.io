<html><body><h1>Микола Олещук передбачає, що в російській авіації можливий саботаж</h1><hr/>Published Time: 2024-03-08T13-29-99<br>Author: Army Inform<br>Description: Про це заявив командувач Повітряних Сил Збройних Сил України генерал-лейтенант Микола...<br>Images: <a href="https://armyinform.com.ua/wp-content/uploads/2023/08/jkyot.png">000000.png</a><br>Categories: Новини<br>Tags: stoprussia, агресія рф, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="701" sizes="(max-width: 1200px) 100vw, 1200px" src="../Images/2024-03-08T13-29-99/000000.png" srcset="../Images/2024-03-08T13-29-99/000000.png" width="1200"> </img></figure><!-- .post-thumbnail -->
<p><strong> Розрахунки зенітних ракетних військ Повітряних Сил майже кожного дня полюють на російські винищувачі. </strong></p>
<p class="">Про це <a href="https://t.me/MykolaOleshchuk/222" rel="nofollow" target="_blank">заявив</a> командувач Повітряних Сил Збройних Сил України генерал-лейтенант Микола Олещук.</p>
<p class="">«Буквально вчора було бойове застосування по ворожих літаках на відстані понад 150 км. Працюємо і сьогодні! Перевіряємо результат бойової роботи!» — наголосив він.</p>
<p class="">За його словами, ворог продовжує атакувати наші позиції керованими авіабомбами, але підлітати надто близько уже не наважується.</p>
<p class="">«Після значних втрат — літаків дальнього радіолокаційного виявлення А-50 та винищувачів Су-34/Су-35, окупанти суттєво знизили кількість авіаударів КАБами», — зауважив генерал-лейтенант.</p>
<p class="">Також він зазначив, що літаків ДРЛВ досі немає в Азовському морі та на інших напрямках, що зменшує спроможності ворога у веденні радіолокаційної розвідки.</p>
<p class="">«За нашими даними, серед російських пілотів уже почались певні „дискусії“ щодо рішень військового керівництва — посилати їх в один кінець. Такі розмови, а можливо і саботаж, під час виконання завдань окупантами, лише зростатимуть, коли Повітряні Сили отримають від західних партнерів більше інструментів для захисту нашого неба від повітряних атак ворога», — резюмував Микола Олещук.</p>
<p>Як повідомляла АрміяInform, Сили оборони з<a href="https://armyinform.com.ua/2024/03/08/syly-oborony-zbyly-33-z-37-shahediv/">били 33 з 37 «шахедів»</a>.</p>
</div><p>Source: <a href="https://armyinform.com.ua/2024/03/08/mykola-oleshhuk-peredbachaye-shho-u-rosijskij-aviacziyi-mozhlyvyj-sabotazh/">https://armyinform.com.ua/2024/03/08/mykola-oleshhuk-peredbachaye-shho-u-rosijskij-aviacziyi-mozhlyvyj-sabotazh/</a></p></body></html>