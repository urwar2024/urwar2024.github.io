<html><body><h1>Бувало, кажеш гарматі: «маленька, ну заряди їм як треба», і вона чітко влучає — артилерист «Вогник»</h1><hr/>Published Time: 2024-03-08T09-55-99<br>Author: Army Inform<br>Description: Хлопця тоді таки взяли на контрактну службу — водієм КамАЗу. За кілька років толковий...<br>Images: <a href="https://armyinform.com.ua/wp-content/uploads/2024/03/golovna-4.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/vognyk.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/vognyk2.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/1-5.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/2-4.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/3-3.jpg">000005.jpg</a>&nbsp;<a href="https://armyinform.com.ua/wp-content/uploads/2024/03/4-4.jpg">000006.jpg</a>&nbsp;<a href="https://armyinform.com.ua/wp-content/uploads/2024/03/rostyslav.jpg">000007.jpg</a><br>Categories: main, Новини, Публікації, Репортаж<br>Tags: артилеристи, репортаж<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-08T09-55-99/000000.jpg" srcset="../Images/2024-03-08T09-55-99/000000.jpg" width="1500"> </img></figure><!-- .post-thumbnail -->
<p><strong> Старший офіцер батареї (СОБ) «Вогник» зі сміхом згадує, як ще юнаком сварився у 2019 році з воєнкомом. Мовляв, «на срочку» не піду — або підписую контракт, або зараз порву особову справу — і шукайте вітра в полі. </strong></p>
<p>Хлопця тоді таки взяли на контрактну службу — водієм КамАЗу. За кілька років толковий боєць пройшов шлях до командира гармати, а згодом став СОБом.</p>
<p>Нині його розрахунок нищить ворога на Донецькому напрямку на гарматі Д-20, до того працювали на М777.</p>
<p>— 23 лютого 2022 року поїхали зустрічати ворога з боку Криму. Побачив перші приходи ракет поруч. Сушки над головами пролетіли. Трохи так підтряхувало всередині, але робота відволікала, — згадує «Вогник».</p>
<p>У 2022 році він з побратимами нищив колони ворожої техніки, які сунули на Миколаїв.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="549172,549173" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-549170 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/vognyk.jpg" href="https://armyinform.com.ua/wp-content/uploads/2024/03/vognyk.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-08T09-55-99/000001.jpg" srcset="../Images/2024-03-08T09-55-99/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/vognyk2.jpg" href="https://armyinform.com.ua/wp-content/uploads/2024/03/vognyk2.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-08T09-55-99/000002.jpg" srcset="../Images/2024-03-08T09-55-99/000002.jpg" width="150"/></a>
</dt></dl>
</div>
</div>
<p>— Гармати вивірені та обслужені, влучали по ворожій техніці, яка активно пересувалася. Що з яскравого памʼятаю? Та все яскраво горіло. Дивізіон арти Д-30. Бензовоз противника першим пострілом накрили, де танчики заправлялися. А за ним і танчики, — посміхається військовий.</p>
<p>Бувало, з однієї позиції розвертали стволи гармат в різні боки і працювали невпинно, зупиняючи ворожі БТГРи, які намагалися оточити наших піхотинців.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="549174,549175,549176" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-549170 gallery-columns-0 gallery-size-thumbnail" id="gallery-3"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/1-5.jpg" href="https://armyinform.com.ua/wp-content/uploads/2024/03/1-5.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-08T09-55-99/000003.jpg" srcset="../Images/2024-03-08T09-55-99/000003.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2-4.jpg" href="https://armyinform.com.ua/wp-content/uploads/2024/03/2-4.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-08T09-55-99/000004.jpg" srcset="../Images/2024-03-08T09-55-99/000004.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/3-3.jpg" href="https://armyinform.com.ua/wp-content/uploads/2024/03/3-3.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-08T09-55-99/000005.jpg" srcset="../Images/2024-03-08T09-55-99/000005.jpg" width="150"/></a>
</dt></dl>
</div>
</div>
<p>Найбільшу віддачу і задоволення від роботи «Вогник» відчував, коли його командиру телефонували з інших підрозділів і дякували. У буквальному сенсі за піт одних воїнів, який зберіг кров інших.</p>
<p>…з «Вогником» спілкуємося в бліндажі, бо виходити зайвий раз — привертати увагу до вогневої точки.</p>
<p>До всіх по черзі ластиться маленька кішечка. Бійці розповідають, що підібрали її на позиціях, з того часу возять із собою.</p>
<p>— Звати Дурілка, бо контужена, зате проблем з мишами у нас немає, — каже навідник Ростислав.</p>
<img alt="" class="alignnone size-full wp-image-549177" height="1000" loading="lazy" src="../Images/2024-03-08T09-55-99/000006.jpg" srcset="../Images/2024-03-08T09-55-99/000006.jpg" width="1500"/>
<p>«Вогник» постійно перевіряє телефон, бо може прилетіти ціль.</p>
<p>— У нас 2 хвилини від отримання цілі до відкриття вогню, я на ходу рахую, вибігаємо з бліндажа, працюємо й одразу назад в укриття. За класикою — якщо максимально швидко треба відпрацювати, працюють з ручки, шнурок дає можливість убезпечити себе під час роботи. По-перше, «отвєтка» може бути, по-друге — розрив у стволі.</p>
<p>Ми працюємо зі шнурка, з укриття, бо людей потрібно берегти. Машину ти поміняєш, а життя одне. Та й навідника хорошого довго навчати, такого, що наводиться за 30 секунд «з нуля». Хороший фахівець на вагу золота, — розповідає «Вогник».</p>
<p>А навідник Ростислав скромно каже, що про військову карʼєру не думав, працював будівельником. Але стояти осторонь в час війни не зміг.</p>
<img alt="" class="alignnone size-full wp-image-549178" height="1000" loading="lazy" src="../Images/2024-03-08T09-55-99/000007.jpg" srcset="../Images/2024-03-08T09-55-99/000007.jpg" width="1500"/>
<p>— Спочатку я був зарядним. Потім командир сказав: «А чому б тобі не спробувати». Дивлюся — виходить. А там і швидкість напрацював. Навчався просто на бойових, — розповідає хлопець.</p>
<p>…Власне, стаємо свідками бойової роботи, все відбувається настільки швидко, що ледь встигаю зафільмувати постріл.</p>
<p>У небі зʼявляються ворожі «пташки», і ми мусимо швидко покинути вогневу точку.</p>
<p>Наостанок «Вогник» розповідає, що артилеристи говорять зі зброєю. І кожна гармата має імʼя, яке традиційно дає їй комгар. Цю Д-20 звуть «Марина».</p>
<p>Нещодавно саме вона допомагала підрозділам піхоти вибити ворога з Красногорівки:</p>
<p>— Треба говорити зі своєю зброєю, вона слухає. Хоч це і метал, вона теж відчуває. Вірите, бували моменти, коли ти кажеш до неї: «маленька, ну заряди їм як треба» — і насправді чітко влучає.</p>
<p><em>Фото автора</em></p>
</div><p>Source: <a href="https://armyinform.com.ua/2024/03/08/buvalo-kazhesh-garmati-malenka-nu-zaryady-yim-yak-treba-i-vona-chitko-vluchaye/">https://armyinform.com.ua/2024/03/08/buvalo-kazhesh-garmati-malenka-nu-zaryady-yim-yak-treba-i-vona-chitko-vluchaye/</a></p></body></html>