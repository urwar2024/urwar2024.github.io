<html><body><h1>Президенти України і Туреччини проводять зустріч: обговорять співпрацю і звільнення українців з полону рф</h1><hr/>Published Time: 2024-03-08T19-27-99<br>Author: Army Inform<br>Description: Про це він повідомив у соціальній мережі Х.    «Вдячний Туреччині за її надійну підтримку...<br>Images: <a href="https://armyinform.com.ua/wp-content/uploads/2024/03/gikx37swoaacxnu.jpeg">000000.jpeg</a><br>Categories: Новини<br>Tags: ВМС Туреччини, Володимир Зеленський, Реджеп Таїп Ердоган<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-08T19-27-99/000000.jpeg" srcset="../Images/2024-03-08T19-27-99/000000.jpeg" width="2048"> </img></figure><!-- .post-thumbnail -->
<p><strong> Президент України Володимир Зеленський розпочав зустріч з турецьким колегою Реджепом Таїпом Ердоганом. </strong></p>
<p>Про це він <a href="https://twitter.com/ZelenskyyUa/status/1766141049540354221" rel="nofollow" target="_blank">повідомив</a> у соціальній мережі Х.</p>
<p>«Вдячний Туреччині за її надійну підтримку України. Обидві наші держави, увесь регіон і глобальна продовольча безпека потребують безумовної безпеки судноплавства в Чорному морі. Ми можемо досягти цього, працюючи разом», – йдеться у повідомленні.</p>
<p>Президент додав, що Україна зацікавлена у зміцненні двосторонньої співпраці та спільного виробництва з турецькими оборонними компаніями.</p>
<p>«Також потребуємо допомоги Туреччини у звільненні наших військовополонених і всіх людей, включно з кримськими татарами, які перебувають у російському полоні», — додав він.</p>
<p>Як повідомляла АрміяInform, Президент України Володимир Зеленський під час візиту до Туреччини <a href="https://armyinform.com.ua/2024/03/08/prezydent-ukrayiny-v-stambuli-oglyanuv-budivnycztvo-korvetiv-dlya-vms-zsu/">побував</a> на корабельні у Стамбулі, де будують корвети для наших Військово-Морських сил.</p>
</div><p>Source: <a href="https://armyinform.com.ua/2024/03/08/prezydenty-ukrayiny-i-turechchyny-provodyat-zustrich-obgovoryat-spivpraczyu-i-zvilnennya-ukrayincziv-z-polonu-rf/">https://armyinform.com.ua/2024/03/08/prezydenty-ukrayiny-i-turechchyny-provodyat-zustrich-obgovoryat-spivpraczyu-i-zvilnennya-ukrayincziv-z-polonu-rf/</a></p></body></html>