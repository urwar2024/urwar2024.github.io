<html><body><h1>Спільні проєкти і оборонна співпраця: Володимир Зеленський розповів про підсумки візиту до Туреччини</h1><hr/>Published Time: 2024-03-08T21-27-99<br>Author: Army Inform<br>Description: Про це повідомив Президент України Володимир Зеленський за підсумками візиту до Турецької...<br>Images: <a href="https://armyinform.com.ua/wp-content/uploads/2024/03/bez-imeni-8.jpg">000000.jpg</a><br>Categories: Новини<br>Tags: Володимир Зеленський, Туреччина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="417" src="../Images/2024-03-08T21-27-99/000000.jpg" srcset="../Images/2024-03-08T21-27-99/000000.jpg" width="688"> </img></figure><!-- .post-thumbnail -->
<p><strong> Україна та Туреччина домовилися про спільні проєкти, а на рівні міністерств оборони двох укладено низку важливих документів. </strong></p>
<p>Про це<a href="https://t.me/V_Zelenskiy_official/9717" rel="nofollow" target="_blank"> повідомив</a> Президент України Володимир Зеленський за підсумками візиту до Турецької Республіки.</p>
<p>«Відбулись, як і завжди, цілком щирі та продуктивні перемовини Україна — Туреччина. В оборонній сфері та на урядовому рівні, і на рівні компаній наших держав досягнуто домовленостей про спільні проєкти», — йдеться у повідомленні.</p>
<p>Володимир Зеленський зазначив, що провів зустріч із представниками оборонно-промислового комплексу Туреччини і Україна готова рухатися максимально оперативно в реалізації проєктів, які обговорювалися.</p>
<p>«І я дуже задоволений розмовою з компаніями та бізнесом Туреччини, а отже, і тими результатами, які будуть, впевнений, — вони будуть сильними. Готові також швидко розв’язувати й усі питання щодо економічної співпраці, зокрема у відбудові, а також у просуванні необхідних нашим народам двосторонніх угод», — додав глава держави.</p>
<p>Володимир Зеленський повідомив сьогодні підписано угоду, яка спрощує нашу торгівлю — України й Туреччини — та усуває перешкоди для бізнесу. На рівні міністерств оборони укладено й низку важливих документів.</p>
<p>Україна й Туреччина разом посилюють і одна одну, і весь наш регіон.</p>
<p>Як повідомляла АрміяInform, Президент України Володимир Зеленський під час візиту до Туреччини <a href="https://armyinform.com.ua/2024/03/08/prezydent-ukrayiny-v-stambuli-oglyanuv-budivnycztvo-korvetiv-dlya-vms-zsu/">побував</a> на корабельні у Стамбулі, де будують корвети для наших Військово-Морських Сил.</p>
</div><p>Source: <a href="https://armyinform.com.ua/2024/03/08/spilni-proyekty-i-oboronna-spivpraczya-volodymyr-zelenskyj-rozpoviv-pro-pidsumky-vizytu-do-turechchyny/">https://armyinform.com.ua/2024/03/08/spilni-proyekty-i-oboronna-spivpraczya-volodymyr-zelenskyj-rozpoviv-pro-pidsumky-vizytu-do-turechchyny/</a></p></body></html>