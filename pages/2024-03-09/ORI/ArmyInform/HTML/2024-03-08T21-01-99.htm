<html><body><h1>Президент виключив присутність рф на Саміті миру: Як можна запрошувати людей, які все руйнують і вбивають</h1><hr/>Published Time: 2024-03-08T21-01-99<br>Author: Army Inform<br>Description: Про це він сказав на пресконференції у Стамбулі з турецьким президентом Реджепом Таїпом...<br>Images: <a href="https://armyinform.com.ua/wp-content/uploads/2024/01/1-60.jpg">000000.jpg</a><br>Categories: Новини<br>Tags: Володимир Зеленський, формула миру<br><div class="single-content">
<figure class="post-thumbnail">
<img alt="Володимир Зеленський" class="attachment-post-thumbnail size-post-thumbnail wp-post-image" height="679" sizes="(max-width: 1200px) 100vw, 1200px" src="../Images/2024-03-08T21-01-99/000000.jpg" srcset="../Images/2024-03-08T21-01-99/000000.jpg" width="1200"> <figcaption class="wp-caption-text">
		Володимир Зеленський. Кадр з t.me/V_Zelenskiy_official</figcaption>
</img></figure><!-- .post-thumbnail -->
<p><strong> Президент України Володимир Зеленський виключив запрошення представників росії на перший інавгураційний саміт миру. </strong></p>
<p>Про це він <a href="https://www.facebook.com/zelenskyy.official/videos/368605576012802/" rel="nofollow" target="_blank">сказав</a> на пресконференції у Стамбулі з турецьким президентом Реджепом Таїпом Ердоганом.</p>
<p>«Ми не бачимо, як можна запрошувати людей, які все блокують, руйнують і вбивають. Ми хочемо отримати результат. Результат — справедливий мир для України. Тому спочатку цивілізовані країни розроблять план, а вже потім будуть залучати представників росії, які захочуть справедливого миру», — сказав Володимир Зеленський.</p>
<p>Глава держави додав, що українська Формула миру була одним з питань під час переговорів з турецьким колегою.</p>
<p>Водночас Реджеп Таїп Ердоган заявив, що Туреччина готова прийняти мирний саміт щодо війни в Україні. На нього Стамбул хоче запросити та представників рф.</p>
<p>«Ми готові прийняти мирний саміт до якого залучать і росію», — додав президент Туреччини.</p>
<p>Як повідомляла АрміяInform, Україна <a href="https://armyinform.com.ua/2024/02/25/ukrayina-zaprosyt-na-pershyj-samit-myru-ponad-160-krayin-na-drugomu-mozhe-buty-rf-andrij-yermak/">запросить</a> понад 160 держав на перший інавгураційний саміт миру за Формулою миру Президента Володимира Зеленського, який незабаром відбудеться у Швейцарії.</p>
</div><p>Source: <a href="https://armyinform.com.ua/2024/03/08/prezydent-vyklyuchyv-prysutnist-rf-na-samiti-myru-yak-mozhna-zaproshuvaty-lyudej-yaki-vse-rujnuyut-i-vbyvayut/">https://armyinform.com.ua/2024/03/08/prezydent-vyklyuchyv-prysutnist-rf-na-samiti-myru-yak-mozhna-zaproshuvaty-lyudej-yaki-vse-rujnuyut-i-vbyvayut/</a></p></body></html>