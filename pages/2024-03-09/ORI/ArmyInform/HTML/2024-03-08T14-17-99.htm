<html><body><h1>Негайно вивести військових рф та повернути ЗАЕС під контроль України: у МАГАТЕ схвалили резолюцію</h1><hr/>Published Time: 2024-03-08T14-17-99<br>Author: Army Inform<br>Description: Про це повідомило Міністерство енергетики України.  Йдеться про резолюцію, розроблену...<br>Images: <a href="https://armyinform.com.ua/wp-content/uploads/2023/01/zaes.jpg">000000.jpg</a><br>Categories: Новини<br>Tags: агресія рф, війна, ЗАЕС, МАГАТЕ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="676" sizes="(max-width: 1200px) 100vw, 1200px" src="../Images/2024-03-08T14-17-99/000000.jpg" srcset="../Images/2024-03-08T14-17-99/000000.jpg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Рада керуючих МАГАТЕ більшістю голосів схвалила проєкт резолюції про термінове повернення Запорізької АЕС під повний контроль України. </strong></p>
<p class="align-left">Про це <a href="https://www.mev.gov.ua/novyna/rada-keruyuchykh-mahate-skhvalyla-rezolyutsiyu-pro-terminove-povernennya-zaporizkoyi-aes-pid" rel="nofollow" target="_blank">повідомило</a> Міністерство енергетики України.</p>
<p class="align-left">Йдеться про резолюцію, розроблену Україною, щодо ядерної безпеки, захищеності та гарантій.</p>
<p class="align-left">Документ закликає росію до термінового виведення всього несанкціонованого персоналу разом із військовими із ЗАЕС та до негайного повернення станції під повний контроль компетентних органів України відповідно до ліцензії, виданої Державною інспекцією ядерного регулювання України. Це необхідно для гарантування її безпечної та надійної експлуатації.</p>
<p class="align-left">В ухваленому документі, окрім цього, висловлюється серйозне занепокоєння нестабільним станом ядерної безпеки та захищеності на ЗАЕС, особливо відсутністю належного кваліфікованого персоналу на майданчику, прогалинами у проведенні планово-попереджувальних робіт, відсутністю надійних ланцюгів постачання, вразливим станом водопостачання, зовнішнього електропостачання та встановленням протипіхотних мін у буферній зоні між внутрішнім та зовнішнім периметром установки.</p>
<p>Як повідомляла АрміяInform, на ЗАЕС окупанти <a href="https://armyinform.com.ua/2024/03/06/na-zaes-okupanty-ne-mozhut-zaminyty-palyvo-termin-perebuvannya-yakogo-v-reaktorah-splyvaye/">не можуть</a> замінити паливо, термін перебування якого в реакторах спливає.</p>
<p> </p>
</div><p>Source: <a href="https://armyinform.com.ua/2024/03/08/negajno-vyvesty-vijskovyh-rf-ta-povernuty-zaes-pid-kontrol-ukrayiny-u-magate-shvalyly-rezolyucziyu/">https://armyinform.com.ua/2024/03/08/negajno-vyvesty-vijskovyh-rf-ta-povernuty-zaes-pid-kontrol-ukrayiny-u-magate-shvalyly-rezolyucziyu/</a></p></body></html>