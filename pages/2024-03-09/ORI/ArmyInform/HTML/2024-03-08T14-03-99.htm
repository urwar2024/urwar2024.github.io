<html><body><h1>У ВМС ЗСУ розповіли про застряглі в Середземному морі кораблі чф рф</h1><hr/>Published Time: 2024-03-08T14-03-99<br>Author: Army Inform<br>Description: Свої коментарі Дмитро Плетенчук надав під час прямого ефіру телемарафону «Єдині новини» 8...<br>Images: <a href="https://armyinform.com.ua/wp-content/uploads/2023/03/korabli-voroga.jpg">000000.jpg</a><br>Categories: Важливо, Новини<br>Tags: ВМС ЗСУ, Середземне море<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="740" src="../Images/2024-03-08T14-03-99/000000.jpg" srcset="../Images/2024-03-08T14-03-99/000000.jpg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів, чи може бути загроза удару по території України з російських кораблів, які перебувають у Середземному морі. </strong></p>
<p>Свої коментарі Дмитро Плетенчук надав під час прямого ефіру телемарафону «Єдині новини» 8 березня 2024 року.</p>
<p>«Із Середземномор’ям ситуація взагалі цікава. Тому що там залишились ті одиниці, які штатно входять до складу чорноморського флоту так званої російської федерації, як не змогли повернутися до пунктів базування через турецькі протоки, як їх в усьому світі знають, у нас їх часто називають Босфор і Дарданелли… які не змогли повернутися навіть в Чорне море через дію конвенції Монтре 36 року, яка дозволяє Турецькій Республіці ухвалити таке рішення щодо заборони проходу цієї протоки кораблів, бойових одиниць воюючих країн», — розповів речник ВМС ЗСУ.</p>
<p>При цьому він вважає, що завдати удару по Україні російським кораблям із Середземного моря не вдасться.</p>
<p>«Звісно, що з тієї акваторії нанести вогневе ураження по території України для ворога фактично неможливо. Такої практики не було. Тому що для цього ракети мають перетнути простір країн НАТО. А це, згідно з міжнародним правом, є таким прецедентом, який може трактуватися як напад. Тому, відповідно, таких випадків не було», — зазначив Дмитро Плетенчук.</p>
<p>Як повідомляла АрміяInform, 7 березня 2024 року Дмитро Плетенчук <a href="https://armyinform.com.ua/2024/03/07/u-vms-zsu-sprognozuvaly-novu-czil-dlya-znyshhennya-u-rosijskomu-floti/">спрогнозував</a>, що дуже скоро в Чорному морі з’явиться черговий кандидат у список «донного флоту» російської федерації.</p>
</div><p>Source: <a href="https://armyinform.com.ua/2024/03/08/u-vms-zsu-rozpovily-pro-zastryagli-u-seredzemnomu-mori-korabli-chf-rf/">https://armyinform.com.ua/2024/03/08/u-vms-zsu-rozpovily-pro-zastryagli-u-seredzemnomu-mori-korabli-chf-rf/</a></p></body></html>