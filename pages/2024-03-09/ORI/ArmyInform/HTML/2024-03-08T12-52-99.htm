<html><body><h1>Люксембург приєднався до ініціативи Чехії щодо закупівлі 800 тисяч снарядів для України</h1><hr/>Published Time: 2024-03-08T12-52-99<br>Author: Army Inform<br>Description: Про це оголосила міністр оборони Люксембургу Юріно Бекес.    «Це буде частиною наших...<br>Images: <a href="https://armyinform.com.ua/wp-content/uploads/2024/03/gifmhn9w0aawucp.jpeg">000000.jpeg</a><br>Categories: Новини<br>Tags: допомога партнерів, Люксембург, снаряди<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../Images/2024-03-08T12-52-99/000000.jpeg" srcset="../Images/2024-03-08T12-52-99/000000.jpeg" width="2048"> </img></figure><!-- .post-thumbnail -->
<p><strong> Люксембург приєднується до чеської ініціативи щодо закупівлі боєприпасів на підтримку Збройних Сил України. </strong></p>
<p>Про це <a href="https://twitter.com/Defense_lu/status/1765804808508747855" rel="nofollow" target="_blank">оголосила</a> міністр оборони Люксембургу Юріно Бекес.</p>
<p>«Це буде частиною наших спільних зусиль, спрямованих на надання Україні необхідних можливостей у боротьбі з російським агресором», — йдеться в повідомленні міністра оборони у соцмережі Х.</p>
<p>Напередодні президент Чехії Петр Павел підтвердив, що союзники України передали всю суму коштів, необхідну для передання їй 800 тисяч артилерійських снарядів.</p>
<p>За його словами, до ініціативи закупівлі артилерійських боєприпасів для України долучилися 18 країн.</p>
<p>Петр Павел прогнозує, що снаряди мають прибути в Україну «найближчими тижнями».</p>
<p>Необхідну суму для закупівлі 500 тисяч боєприпасів калібру 155 мм та 300 тисяч 122-мм снарядів зібрали менш ніж за три тижні.</p>
<p>Як повідомляла АрміяInform, 7 березня до України <a href="https://armyinform.com.ua/2024/03/07/v-ukrayinu-prybula-shhe-odna-partiya-artylerijskyh-snaryadiv-vid-lytvy/">надійшла</a> ще одна партія 155-мм артилерійських снарядів від Литви.</p>
</div><p>Source: <a href="https://armyinform.com.ua/2024/03/08/lyuksemburg-pryyednavsya-do-inicziatyvy-chehiyi-shhodo-zakupivli-800-tysyach-snaryadiv-dlya-ukrayiny/">https://armyinform.com.ua/2024/03/08/lyuksemburg-pryyednavsya-do-inicziatyvy-chehiyi-shhodo-zakupivli-800-tysyach-snaryadiv-dlya-ukrayiny/</a></p></body></html>