<html><body><h1>У ВМС ЗСУ розповіли про російський мінний терор біля берегів країн НАТО</h1><hr/>Published Time: 2024-03-08T15-41-99<br>Author: Army Inform<br>Description: Свої коментарі Дмитро Плетенчук надав під час прямого ефіру телемарафону «Єдині новини» 8...<br>Images: <a href="https://armyinform.com.ua/wp-content/uploads/2023/01/s4naay-c16x9x50px50p-c16x9x50px50p-0c45aa054dd17ee7a66c29f5345627d6.jpeg">000000.jpeg</a><br>Categories: Новини<br>Tags: ВМС ЗСУ, морські міни, Чорне море<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-08T15-41-99/000000.jpeg" srcset="../Images/2024-03-08T15-41-99/000000.jpeg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів, як через агресивні дії російської окупаційної армії потерпають країни НАТО. </strong></p>
<p>Свої коментарі Дмитро Плетенчук надав під час прямого ефіру телемарафону «Єдині новини» 8 березня 2024 року.</p>
<p>За словами речника ВМС ЗСУ, російські міни в Чорному морі допливають і до берегів країн-членів НАТО.</p>
<p>«На жаль, всі країни, які мають вихід до Чорного моря, стикаються з цією проблемою. Все це наслідки діяльності та агресивної поведінки російської федерації в Чорному морі. Так течія влаштована в Чорному морі, що через це все одно страждають інші країни. В тому числі члени НАТО, це і Румунія, і Болгарія, і Турецька Республіка. І навіть до грузинських берегів діставалися ці міни», — розповів Дмитро Плетенчук.</p>
<p>Він зазначив, що цим країнам доводиться вживати заходів для гарантування безпеки у своїх акваторіях.</p>
<p>«Постійно стикаючись із цими викликами, вони вимушені на них реагувати у своїх територіальних водах, в першу чергу, захищаючи безпеку цивільного судноплавства. Тому ці заходи тривали, тривають і будуть тривати», — повідомив речник ВМС ЗСУ.</p>
<p>Він додав, що військовослужбовці Військово-Морських Сил знищили вже понад 100 таких мін, які викидає на узбережжя.</p>
<p>Як повідомляла АрміяInform, у ВМС ЗСУ<a href="https://armyinform.com.ua/2024/03/08/u-vms-zsu-rozpovily-pro-zastryagli-u-seredzemnomu-mori-korabli-chf-rf/"> розповіли</a> про застряглі в Середземному морі кораблі чф рф.</p>
</div><p>Source: <a href="https://armyinform.com.ua/2024/03/08/u-vms-zsu-rozpovily-pro-rosijskyj-minnyj-teror-bilya-beregiv-krayin-nato/">https://armyinform.com.ua/2024/03/08/u-vms-zsu-rozpovily-pro-rosijskyj-minnyj-teror-bilya-beregiv-krayin-nato/</a></p></body></html>