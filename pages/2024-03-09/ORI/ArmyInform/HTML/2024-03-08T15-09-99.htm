<html><body><h1>Володимир Зеленський розповів про російський обстріл балістикою під час зустрічі в Одесі з прем’єром Греції</h1><hr/>Published Time: 2024-03-08T15-09-99<br>Author: Army Inform<br>Description: Про це Володимир Зеленський розповів в інтерв'ю італійському телеканалу Rai 1.    «Ми...<br>Images: <a href="https://armyinform.com.ua/wp-content/uploads/2024/03/be7355e17806c29140cffa98ec909bf4_1709736842_extra_large.jpeg">000000.jpeg</a><br>Categories: Новини<br>Tags: Володимир Зеленський, Греція, ракетні атаки рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-08T15-09-99/000000.jpeg" srcset="../Images/2024-03-08T15-09-99/000000.jpeg" width="1042"> </img></figure><!-- .post-thumbnail -->
<p><strong> Війська рф атак атакували Одесу балістикою під час візиту Президента України Володимира Зеленського та прем'єра Греції Кіріакоса Міцотакіса 6 березня. </strong></p>
<p>Про це Володимир Зеленський розповів в <a href="https://t.me/V_Zelenskiy_official/9714" rel="nofollow" target="_blank">інтерв’ю</a> італійському телеканалу Rai 1.</p>
<p>«Ми були з прем’єр-міністром Греції, у нього був офіційний візит в Одесу. Ми були в порту. Так, в кількох сотнях, 300-400 метрів був удар балістичної ракети. Ракета дуже швидко «прийшла», — сказав Володимир Зеленський.</p>
<p>За словами Президента, удар балістикою був завданий з території тимчасово окупованого Криму, тому оповіщення про повітряну загрозу вчасно не спрацювало.</p>
<p>«Я не знаю, по кому був цей удар. У будь-якому випадку — це, якщо чесно, щось неймовірно, коли у нас прем’єр-міністр іншої країни, я вже не кажу про себе. Я говорю просто про повагу до лідерів інших держав, людей з інших держав. Від росії та від путіна її просто немає», — заявив Зеленський.</p>
<p>Як повідомляла АрміяInform, 6 березня до Одеси з візитом приїжджав прем’єр-міністр Греції Кіріакос Міцотакіс.</p>
<p>Він <a href="https://armyinform.com.ua/2024/03/06/zbroya-i-ppo-bezumovnyj-priorytet-prezydent-rozpoviv-pro-detali-peremovyn-iz-premyerom-grecziyi/">зустрівся</a> з Президентом України Володимиром Зеленським, <a href="https://armyinform.com.ua/2024/03/06/prezydent-ukrayiny-ta-premyer-grecziyi-vidvidaly-odeskyj-spaso-preobrazhenskyj-kafedralnyj-sobor-zrujnovanyj-rosiyeyu/">відвідав</a> зруйнований росією Спасо-Преображенський собор та оглянув роботу Одеського морського торговельного порту.</p>
<p> </p>
</div><p>Source: <a href="https://armyinform.com.ua/2024/03/08/volodymyr-zelenskyj-rozpoviv-pro-rosijskyj-obstril-balistykoyu-pid-chas-zustrichi-v-odesi-z-premyerom-grecziyi/">https://armyinform.com.ua/2024/03/08/volodymyr-zelenskyj-rozpoviv-pro-rosijskyj-obstril-balistykoyu-pid-chas-zustrichi-v-odesi-z-premyerom-grecziyi/</a></p></body></html>