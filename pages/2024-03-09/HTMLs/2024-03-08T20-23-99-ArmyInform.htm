<html><body>
<h1>Естонія анонсувала новий пакет допомоги та безпекову угоду з Україною</h1>
<hr/>
Author: Army Inform
<br>
Categories: Новини
<br>
Description: Про це він сказав на пресконференції у Вільнюсі після зустрічі голів МЗС країн Балтії,...
<br>
Published Time: 2024-03-08T20-23-99
<br>
Tags: Естонія
<br>
Images: <a href="https://armyinform.com.ua/wp-content/uploads/2024/03/bez-imeni-7.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="547" src="../ORI/ArmyInform/Images/2024-03-08T20-23-99/000000.jpg" srcset="../ORI/ArmyInform/Images/2024-03-08T20-23-99/000000.jpg" width="960"/> <figcaption class="wp-caption-text">
		Міністр закордонних справ Естонії Маргус Тсахкна</figcaption>
</figure><!-- .post-thumbnail -->
<p><strong> Міністр закордонних справ Естонії Маргус Тсахкна заявив, що його країна збирається підписати безпекову угоду з Україною. </strong></p>
<p>Про це він <a href="https://www.facebook.com/UkraineMFA/videos/3719295024957120/" rel="nofollow" target="_blank">сказав</a> на пресконференції у Вільнюсі після зустрічі голів МЗС країн Балтії, України та Франції.</p>
<p>«Ми збираємося підписати двосторонню угоду між Естонією та Україною для довгострокових зобов’язань у сфері військової допомоги», — сказав Маргус Тсахкна.</p>
<p>За його словами, Естонія наступного тижня має схвалити новий пакет військової допомоги для Києва.</p>
<p>Міністр нагадав, що Естонія вже вклала 1,4% ВВП у військову підтримку України, і продовжить це робити.</p>
<p>«Після підписання двосторонньої угоди між Естонією та Україною ми обіцяємо й зобов’язуємось виділяти 0,25% ВВП на рік на військову підтримку», — сказав естонський міністр.</p>
<p>Він закликав інші західні країни укласти таке ж зобов’язання, яке дозволить Україні розраховувати на 120 мільярдів євро військової підтримки на рік.</p>
<p>«Україна воює не тільки за свою свободу, а за всіх нас. І як країна, яка межує з рф, ми дуже добре знаємо, що росія є загрозою і залишиться загрозою», — сказав глав МЗС Естонії.</p>
<p>Як повідомляла АрміяInform, у рамках ініціативи Чехії щодо забезпечення Збройних Сил України артилерійськими снарядами <a href="https://armyinform.com.ua/2024/03/08/zibrano-koshty-na-kupivlyu-pershyh-300-tysyach-snaryadiv-dlya-zsu-premyer-chehiyi/">зібрано кошти</a> на 300 тисяч боєприпасів.</p>
<p> </p>
</div>

<p>Source: <a href="https://armyinform.com.ua/2024/03/08/estoniya-anonsuvala-novyj-paket-dopomogy-ta-bezpekovu-ugodu-z-ukrayinoyu/">https://armyinform.com.ua/2024/03/08/estoniya-anonsuvala-novyj-paket-dopomogy-ta-bezpekovu-ugodu-z-ukrayinoyu/</a></p>
</body></html>