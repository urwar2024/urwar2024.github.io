<html><body>
<h1>На фронті за добу 74 боєзіткнення: ворог продовжує штурмувати Авдіївський та Новопавлівський напрямки</h1>
<hr/>
Author: Army Inform
<br>
Categories: Важливо, Новини
<br>
Description: Про це повідомив Генеральний штаб ЗС України.  На Куп’янському напрямку ворог 3 рази...
<br>
Published Time: 2024-03-08T19-20-99
<br>
Tags: stoprussia, агресія рф, війна, вторгнення рф, ГШ ЗСУ, оперативна інформація, Хроніка війни
<br>
Images: <a href="https://armyinform.com.ua/wp-content/uploads/2024/01/1-67.jpg">000000.jpg</a>
<br>
<div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="720" src="../ORI/ArmyInform/Images/2024-03-08T19-20-99/000000.jpg" srcset="../ORI/ArmyInform/Images/2024-03-08T19-20-99/000000.jpg" width="1080"/> <figcaption class="wp-caption-text">
		ЗСУ. Джерело фото: facebook.com/GeneralStaff.ua</figcaption>
</figure><!-- .post-thumbnail -->
<p><strong> Протягом доби відбулося 74 бойових зіткнення. Загалом ворог завдав 7 ракетних та 67 авіаційних ударів, здійснив 79 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0JbtSTCvGLsGx4u8Sd8pvxSzcg6Fkg5aqJKwf9uY3HXAbsChibqcmThAnP136cLN5l" rel="nofollow" target="_blank">повідомив</a> Генеральний штаб ЗС України.</p>
<p class=""><strong>На Куп’янському напрямку</strong> ворог 3 рази атакував позиції наших захисників в районах населених пунктів Синьківка та Кислівка Харківської області.</p>
<p class=""><strong>На Лиманському напрямку</strong> нашими воїнами відбито 4 атаки противника в районах населених пунктів Терни та Спірне Донецької області, де ворог намагався прорвати оборону наших військ.</p>
<p class=""><strong>На Бахмутському напрямку</strong> Силами оборони відбито 9 атак противника в районах населених пунктів Андріївка та Кліщіївка Донецької області, де ворог намагався покращити своє тактичне положення.</p>
<p class=""><strong>На Авдіївському напрямку</strong> нашими захисниками відбито 14 атак ворога в районах населених пунктів Бердичі, Орлівка, Тоненьке, Первомайське, Невельське Донецької області.</p>
<p class=""><strong>На Новопавлівському напрямку</strong> Сили оборони продовжують стримувати ворога в районах Побєди, Красногорівки, Новомихайлівки Донецької області, де ворог, за підтримки авіації, 18 разів намагався прорвати оборону наших військ.</p>
<p class=""><strong>На Оріхівському напрямку</strong> ворог 6 разів атакував позиції наших захисників в районах населених пунктів Роботине та західніше Вербового Запорізької області.</p>
<p class=""><strong>На Херсонському напрямку</strong> ворог здійснив артилерійські та мінометні обстріли по районах понад 20 населених пунктів Херсонської та Миколаївської областей, серед них місто Херсон, Тягинка, Іванівка, Кринки, Новотягинка.</p>
<p>Нагадаємо, на лівобережжі Дніпра оборонці знищили <a href="https://armyinform.com.ua/2024/03/08/na-livoberezhzhi-dnipra-oboronczi-znyshhyly-4-garmaty-3-minomety-ta-rszv-grad-okupantiv/">4 гармати, 3 міномети та РСЗВ «Град» окупантів</a>.</p>
<p>Як повідомляла АрміяInform, на Таврійському напрямку росіяни залишились без <a href="https://armyinform.com.ua/2024/03/08/na-tavrijskomu-napryamku-rosiyany-zalyshylys-bez-2-tankiv-7-bbm-ta-raketnogo-kompleksu-tor-m-2/">2 танків, 7 ББМ та ракетного комплексу «Тор-М-2»</a>.</p>
</div>

<p>Source: <a href="https://armyinform.com.ua/2024/03/08/na-fronti-za-dobu-74-boyezitknennya-vorog-prodovzhuye-shturmuvaty-avdiyivskyj-ta-novopavlivskyj-napryamky/">https://armyinform.com.ua/2024/03/08/na-fronti-za-dobu-74-boyezitknennya-vorog-prodovzhuye-shturmuvaty-avdiyivskyj-ta-novopavlivskyj-napryamky/</a></p>
</body></html>