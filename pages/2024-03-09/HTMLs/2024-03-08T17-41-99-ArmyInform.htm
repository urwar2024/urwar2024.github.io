<html><body>
<h1>Розширення Коаліції дронів допоможе вирішити задачі на полі бою — заступник Міністра оборони</h1>
<hr/>
Author: Army Inform
<br>
Categories: Новини
<br>
Description: Про це заявила заступник Міністра оборони Катерина Черногоренко.    Канада стане дев’ятою...
<br>
Published Time: 2024-03-08T17-41-99
<br>
Tags: Канада, коаліція дронів, Міністерство оборони
<br>
Images: <a href="https://armyinform.com.ua/wp-content/uploads/2024/03/chernogorenko.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1023" src="../ORI/ArmyInform/Images/2024-03-08T17-41-99/000000.jpeg" srcset="../ORI/ArmyInform/Images/2024-03-08T17-41-99/000000.jpeg" width="1536"/> </figure><!-- .post-thumbnail -->
<p><strong> Розширення Коаліції дронів і долучення до неї Канади допоможе вирішити задачі України на полі бою. </strong></p>
<p>Про це <a href="https://www.mil.gov.ua/news/2024/03/08/kanada-priednaetsya-do-koaliczii-droniv/" rel="nofollow" target="_blank">заявила</a> заступник Міністра оборони Катерина Черногоренко.</p>
<p>Канада стане<a href="https://armyinform.com.ua/2024/03/08/kanada-pryyednayetsya-do-koalicziyi-droniv/"> дев’ятою країною-учасницею</a> Коаліції дронів. Про це стало відомо під час візиту Міністра оборони Латвії Андріса Спрудса 7 березня до Оттави.</p>
<p>Співлідерами коаліції є Латвія, Велика Британія та Україна.</p>
<p>«Дякуємо Канаді за непохитну підтримку України. Продовжуємо закликати партнерів долучатися до Коаліції дронів. Наша ціль незмінна – залучити 1,5 мільярда доларів на фінансування українського виробництва безпілотників», — сказала Катерина Черногоренко.</p>
<p>Нещодавно Міністерство оборони України презентувало військовим аташе країн-партнерів бачення розвитку Коаліції дронів.</p>
<p>Пріоритетними цілями залишаються підтримка українського виробництва та створення програмних рішень для військових у найкоротші терміни.</p>
<p>Коаліція дронів офіційно стартувала в межах роботи Контактної групи з питань оборони України. До неї раніше доєдналися Велика Британія, Данія, Естонія, Латвія, Литва, Нідерланди, Німеччина та Швеція.</p>
</div>

<p>Source: <a href="https://armyinform.com.ua/2024/03/08/rozshyrennya-koalicziyi-droniv-dopomozhe-vyrishyty-zadachi-na-poli-boyu-zastupnyk-ministra-oborony/">https://armyinform.com.ua/2024/03/08/rozshyrennya-koalicziyi-droniv-dopomozhe-vyrishyty-zadachi-na-poli-boyu-zastupnyk-ministra-oborony/</a></p>
</body></html>