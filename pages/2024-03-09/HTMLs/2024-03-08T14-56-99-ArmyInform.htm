<html><body>
<h1>У ВМС ЗСУ розкрили подробиці співпраці з Туреччиною</h1>
<hr/>
Author: Army Inform
<br>
Categories: Новини
<br>
Description: Свої коментарі Дмитро Плетенчук надав під час прямого ефіру телемарафону «Єдині новини» 8...
<br>
Published Time: 2024-03-08T14-56-99
<br>
Tags: ВМС ЗСУ, Туреччина
<br>
Images: <a href="https://armyinform.com.ua/wp-content/uploads/2023/07/dmytro-pletenchuk-rechnyk-vms.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="690" sizes="(max-width: 1200px) 100vw, 1200px" src="../ORI/ArmyInform/Images/2024-03-08T14-56-99/000000.jpg" srcset="../ORI/ArmyInform/Images/2024-03-08T14-56-99/000000.jpg" width="1200"/> </figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів, що саме Туреччина надає у військовому аспекті для ВМС ЗСУ. </strong></p>
<p>Свої коментарі Дмитро Плетенчук надав під час прямого ефіру телемарафону «Єдині новини» 8 березня 2024 року.</p>
<p>Зокрема, за його словами, наразі український екіпаж проходить підготовку для подальшого використання корветів, які будуються для ВМС ЗСУ в Туреччині.</p>
<p>«Військово-Морські Сили завжди тісно співпрацювали з представниками Турецької Республіки. І в оборонній сфері на нашому рівні. Екіпаж для одного з цих кораблів вже проходить підготовку. Безвідносно того, де саме проходить підготовку, безвідносно того, яку саме проходить підготовку. Але екіпаж навчається для проходження подальшої служби на цих кораблях. Це перше», — зазначив речник ВМС ЗСУ.</p>
<p>Він також нагадав, що в бригаді морської авіації ВМС ЗСУ так само застосовуються вироби турецького військово-промислового комплексу.</p>
<p>«Це славнозвісні «Байрактари». І, звісно, ми співпрацюємо з представниками цієї країни досить плідно, досить давно. І ще до початку повномасштабного вторгнення почали це робити», — додав він.</p>
<p>Як повідомляла АрміяInform, 8 березня 2024 року Президент України Володимир Зеленський <a href="https://armyinform.com.ua/2024/03/08/prezydent-ukrayiny-vidbuv-do-turechchyny/">відбув у Туреччину</a>, де, зокрема, зустрінеться із президентом Реджепом Таїпом Ердоганом.</p>
</div>

<p>Source: <a href="https://armyinform.com.ua/2024/03/08/u-vms-zsu-rozkryly-podrobyczi-spivpraczi-z-turechchynoyu/">https://armyinform.com.ua/2024/03/08/u-vms-zsu-rozkryly-podrobyczi-spivpraczi-z-turechchynoyu/</a></p>
</body></html>