<html><body><h1>Рустем Умєров: Міноборони створило нову систему патентування військових технологій</h1><hr/>Published Time: 2024-11-16T12:02:00+08:00<br>Author: Army Inform<br>Description: Про це повідомив Міністр оборони України Рустем Умєров.    Завдяки цьому з'явилися чіткі...<br>Images: <a href="https://armyinform.com.ua/wp-content/uploads/2024/01/7a57832-umerov690.jpg">000000.jpg</a><br>Categories: Новини<br>Tags: Міністерство оборони, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="387" src="../Images/2024-11-16T12-02-00-08-00/000000.jpg" srcset="../Images/2024-11-16T12-02-00-08-00/000000.jpg" width="690"> </img></figure><!-- .post-thumbnail -->
<p><strong> Міністерство оборони України створило нову систему захисту інтелектуальної власності та патентування військових технологій. </strong></p>
<p>Про це <a href="https://t.me/ministry_of_defense_ua/10993" rel="nofollow" target="_blank">повідомив</a> Міністр оборони України Рустем Умєров.</p>
<p>Завдяки цьому з’явилися чіткі правила співпраці з українськими і міжнародними партнерами, а інновації тепер захищені патентами.</p>
<p>«Майбутнє війни й оборони — це не лише сила зброї, а й сила інновацій. Важливо не просто створювати нові технології, але й формувати стійку систему, що захищає та підтримує їхній розвиток», — зазначив міністр.</p>
<p>Для наших партнерів ця система — сигнал, що Україна готова до відповідальної співпраці. Їхні технології у нас захищені, а підтримка оборонного сектору дає їм гарантії розвитку та безпеки.</p>
<p>Прикладом такого підходу є патент на <a href="https://armyinform.com.ua/2024/11/08/minoborony-otrymalo-pershyj-patent-na-tehnologiyu-vyyavlennya-fpv-droniv-vitryak-m/">детектор FPV-дронів «Вітряк-М»</a>, розроблений нашим Центром масштабування технологій. Ця розробка допомагає ЗСУ виявляти дрони противника і попереджати про їхнє наближення.</p>
<p>«Таким чином, патентування — це відчуття захищеності розробок наших винахідників, впевненість партнерів і фундамент нової оборонної культури, де кожне відкриття стає кроком до перемоги», — додав Рустем Умєров.</p>
</div><p>Source: <a href="https://armyinform.com.ua/2024/11/16/rustem-umyerov-minoborony-stvorylo-novu-systemu-patentuvannya-vijskovyh-tehnologij/">https://armyinform.com.ua/2024/11/16/rustem-umyerov-minoborony-stvorylo-novu-systemu-patentuvannya-vijskovyh-tehnologij/</a></p></body></html>