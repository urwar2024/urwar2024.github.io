<html><body><h1>«Чистий четвер» з забитою каналізацією: псевдомера Маріуполя спустили в підвал з нечистотами</h1><hr/>Published Time: 2024-11-16T18:35:00+08:00<br>Author: Army Inform<br>Description: Про це повідомляє Маріупольська міська рада.    Тож для видимості вирішення проблем...<br>Images: <a href="https://armyinform.com.ua/wp-content/uploads/2024/11/176c08ae5b72ab90e75d0d634917e231-1.webp">000000.webp</a><br>Categories: Новини<br>Tags: Донеччина, Маріуполь, Маріупольська міська рада, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="733" sizes="(max-width: 1304px) 100vw, 1304px" src="../Images/2024-11-16T18-35-00-08-00/000000.png" srcset="../Images/2024-11-16T18-35-00-08-00/000000.png" width="1304"> </img></figure><!-- .post-thumbnail -->
<p><strong> Забита каналізація та відсутність опалення. З такими проблемами маріупольці масово звертаються до окупаційної адміністрації міста. </strong></p>
<p>Про це <a href="https://t.me/mariupolrada/24739" rel="nofollow" target="_blank">повідомляє</a> Маріупольська міська рада.</p>
<p>Тож для видимості вирішення проблем псевдомер олег моргун зустрівся з жителями в рамках акції «чистий четвер».</p>
<p>Однак день виявився скоріше «брудним». Жителі будинку по вулиці Челюскінців, 2 поскаржилися на забиту каналізацію та показали псевдоочільнику забитий нечистотами підвал. За словами людей, вони вже півроку виносять усе за допомогою ведер.</p>
<p>При цьому, у комунальників виявилися проблеми з технікою. Тож вони вручну чистять каналізацію.</p>
<p>Зазначимо, що за майже три роки окупанти так і не спромоглися налагодити комунальну сферу міста. Через низькі зарплати, штати не заповнені. А на нову техніку загарбники коштів не виділяють.</p>
<p>Нагадуємо, що у маріупольській бібліотеці <a href="https://armyinform.com.ua/2024/11/16/u-mariupolskij-biblioteczi-okupanty-vlashtuvaly-vystavku-pro-terorystiv-dnr-ta-asvabadityelyej-svo/">окупанти влаштували виставку про терористів «днр»</a> та «асвабадітєлєй сво».</p>
</div><p>Source: <a href="https://armyinform.com.ua/2024/11/16/chystyj-chetver-z-zabytoyu-kanalizacziyeyu-psevdomera-mariupolya-spustyly-v-pidval-z-nechystotamy/">https://armyinform.com.ua/2024/11/16/chystyj-chetver-z-zabytoyu-kanalizacziyeyu-psevdomera-mariupolya-spustyly-v-pidval-z-nechystotamy/</a></p></body></html>