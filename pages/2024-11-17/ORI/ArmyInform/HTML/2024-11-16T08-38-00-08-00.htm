<html><body><h1>На Херсонщині через ворожі обстріли загинула людина, ще 10 — поранені</h1><hr/>Published Time: 2024-11-16T08:38:00+08:00<br>Author: Army Inform<br>Description: Про це повідомив голова Херсонської ОДА Олександр Прокудін.    Під ворожим вогнем та...<br>Images: <a href="https://armyinform.com.ua/wp-content/uploads/2024/11/5312524235190691062-e1731737726522.jpg">000000.jpg</a><br>Categories: Новини<br>Tags: ворожі обстріли, Херсонська область<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="844" src="../Images/2024-11-16T08-38-00-08-00/000000.jpg" srcset="../Images/2024-11-16T08-38-00-08-00/000000.jpg" width="1280"> </img></figure><!-- .post-thumbnail -->
<p><strong> У Херсонській області минулої доби через російську агресію одна  людина загинула, ще 10 — дістали поранення. </strong></p>
<p>Про це <a href="https://t.me/olexandrprokudin/4977" rel="nofollow" target="_blank">повідомив</a> голова Херсонської ОДА Олександр Прокудін.</p>
<p>Під ворожим вогнем та авіаударами опинилися Антонівка, Станіслав, Берислав, Білозерка, Одрадокам’янка, Садове, Янтарне, Томарине, Шляхове, Новоберислав, Нововоронцовка, Олександрівка, Козацьке, Осокорівка та місто Херсон.</p>
<p>російські військові поцілили по території об’єкта критичної інфраструктури, в освітній заклад та приватне підприємство.</p>
<p>Також є влучання у житлові квартали населених пунктів області, зокрема росіяни пошкодили 4 багатоповерхівки та 9 приватних будинків.</p>
<p>Також окупанти понівечили газопровід та приватні автомобілі.</p>
<p>Як повідомляла АрміяInform, упродовж доби окупанти <a href="https://armyinform.com.ua/2024/11/16/vorog-obstrilyav-17-naselenyh-punktiv-zaporizkoyi-oblasti-ye-zagyblyj/">завдали 464 удари</a> по 17 населених пунктах Запорізької області. 67-річний чоловік загинув під час обстрілу ворожою артилерією Пологівського району.</p>
</div><p>Source: <a href="https://armyinform.com.ua/2024/11/16/na-hersonshhyni-cherez-vorozhi-obstrily-zagynula-lyudyna-shhe-10-poraneni/">https://armyinform.com.ua/2024/11/16/na-hersonshhyni-cherez-vorozhi-obstrily-zagynula-lyudyna-shhe-10-poraneni/</a></p></body></html>