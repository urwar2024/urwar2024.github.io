<html><body><h1>Міноборони подало заявки на реєстрацію торговельних марок і герб ЗСУ</h1><hr/>Published Time: 2024-11-16T14:59:00+08:00<br>Author: Army Inform<br>Description: Про це розповів начальник відділу з питань інтелектуальної власності Головного управління...<br>Images: <a href="https://armyinform.com.ua/wp-content/uploads/2021/12/photo_2021-12-10_12-16-09.jpg">000000.jpg</a><br>Categories: Новини<br>Tags: Міністерство оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-11-16T14-59-00-08-00/000000.jpg" srcset="../Images/2024-11-16T14-59-00-08-00/000000.jpg" width="1280"> <figcaption class="wp-caption-text">
		Міністерство оборони України</figcaption>
</img></figure><!-- .post-thumbnail -->
<p><strong> Міністерство оборони України подало заявки на реєстрацію двох торговельних марок, які означують Збройні Сили України, та герб ЗСУ. </strong></p>
<p>Про це <a href="https://www.youtube.com/watch?v=DEs2YLpfn_M" rel="nofollow" target="_blank">розповів</a> начальник відділу з питань інтелектуальної власності Головного управління військової юстиції Міністерства оборони України Ілля Костін.</p>
<p>«Також ми запустили положення про використання символіки і позначень. Це буде спеціальна платформа в МОУ, де всі охочі зможуть звернутися для отримання такого дозволу. Але Міноборони буде вирішувати, впродовж невеличкого проміжку, чи давати, чи не давати. Треба потроху наводити лад», — розповів Ілля Костін.</p>
<p>Він також підкреслив, що це дасть можливість «блокувати в соціальних мережах ворожі канали». «Ми цю аналітику вже підготували і надали керівництву», — додав він.</p>
<p>Ілля Костін також акцентував, що наразі використання символіки — «повністю неконтрольоване». Але світова практика свідчить, що це «треба робити». Зокрема, в МО Британії та США створені окремі департаменти.</p>
<p>«Щоб ми розуміли: в департаменті інтелектуальної власності в (Міноборони, – ред.) США працює понад 1000 осіб. І їх спеціально цьому навчають, спеціально для оборонного відомства», — резюмував Ілля Костін.</p>
<p>Як повідомляла АрміяInform, нещодавно в структурі Міністерства оборони України почав роботу <a href="https://armyinform.com.ua/2024/11/16/u-minoborony-poyasnyly-zavdannya-novogo-viddilu-z-pytan-intelektualnoyi-vlasnosti/">відділ з питань інтелектуальної власності</a> і було запатентовано технологію детекції ворожих FPV-дронів «Вітряк-М».</p>
</div><p>Source: <a href="https://armyinform.com.ua/2024/11/16/minoborony-podalo-zayavky-na-reyestracziyu-torgovelnyh-marok-i-gerb-zsu/">https://armyinform.com.ua/2024/11/16/minoborony-podalo-zayavky-na-reyestracziyu-torgovelnyh-marok-i-gerb-zsu/</a></p></body></html>