<html><body><h1>В Україні проходять випробування чотирьох типів ракет — Президент</h1><hr/>Published Time: 2024-11-16T11:24:00+08:00<br>Author: Army Inform<br>Description: Таку думку висловив президент України Володимир Зеленський у інтерв’ю Українському радіо...<br>Images: <a href="https://armyinform.com.ua/wp-content/uploads/2024/11/zelenskyj_zvernennya.png">000000.png</a><br>Categories: Новини<br>Tags: Володимир Зеленський, зброя<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-11-16T11-24-00-08-00/000000.png" srcset="../Images/2024-11-16T11-24-00-08-00/000000.png" width="1242"> </img></figure><!-- .post-thumbnail -->
<p><strong> За майже три роки широкомасштабного вторгнення технологічні процеси і зміни, які відбулися в Україні — в приватному та державному секторі — призвели до того, що наша держава є технологічно найсильнішою в Європі. </strong></p>
<p>Таку думку висловив президент України Володимир Зеленський у <a href="https://www.youtube.com/watch?v=xof2A_on92w" rel="nofollow" target="_blank">інтерв’ю</a> Українському радіо в суботу, 16 листопада.</p>
<p>«У нас є технологічні практики, які базуються на сучасній довгій війні. Це стосується дронів, систем РЕБ, далекобійних дронів…Ракети, які в нас є — чотири види — але зараз йдуть випробування. Далі – морські дрони, які від випробувань перейшли до цілей і ми реально знищили велику кількість чорноморського флоту рф. Тому я вважаю, що в напрямку технології і дронів ми непогано працюємо», — сказав Володимир Зеленський.</p>
<p>Президент додав, що Україна залучила для цього багато грошей зовні.</p>
<p>«Тільки в українському бюджеті на наші дрони, на наше внутрішнє замовлення — 775 мільйонів на 2025 рік. І в нас ці гроші вже є. І це тільки наші гроші. І плюс всі ті інші гарантовані фінанси від партнерів», — додав президент.</p>
<p>Як писала АрміяInform, напередодні міністр з питань стратегічних галузей промисловості України Герман Сметанін повідомив, що в державному бюджеті на 2025 рік, підтриманому Кабінетом Міністрів України, на виробництво озброєння й військової техніки <a href="https://armyinform.com.ua/2024/11/12/ponad-55-mlrd-grn-peredbachyly-na-vyrobnycztvo-zbroyi-u-proyekti-derzhbyudzhetu-2025/">виділили понад 55 мільярдів гривень</a>.</p>
</div><p>Source: <a href="https://armyinform.com.ua/2024/11/16/v-ukrayini-prohodyat-vyprobuvannya-chotyroh-typiv-raket-prezydent/">https://armyinform.com.ua/2024/11/16/v-ukrayini-prohodyat-vyprobuvannya-chotyroh-typiv-raket-prezydent/</a></p></body></html>