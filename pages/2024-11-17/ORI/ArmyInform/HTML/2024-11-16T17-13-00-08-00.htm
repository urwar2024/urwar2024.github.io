<html><body><h1>Президент: Українці щодня доводять своєю сміливістю, своєю стійкістю, що можуть зупинити росію</h1><hr/>Published Time: 2024-11-16T17:13:00+08:00<br>Author: Army Inform<br>Description: Про це Глава держави заявив у своєму вечірньому зверненні.    «Доволі широка була нарада...<br>Images: <a href="https://armyinform.com.ua/wp-content/uploads/2024/11/zelenskyj_zvernennya-2.png">000000.png</a><br>Categories: Важливо, Новини<br>Tags: вечірнє звернення, Володимир Зеленський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-11-16T17-13-00-08-00/000000.png" srcset="../Images/2024-11-16T17-13-00-08-00/000000.png" width="1242"> </img></figure><!-- .post-thumbnail -->
<p><strong> Володимир Зеленський провів сьогодні нараду з підготовки нашого внутрішнього Плану стійкості – пункт про політику героїв.  </strong></p>
<p>Про це Глава держави <a href="https://t.me/V_Zelenskiy_official/12428" rel="nofollow" target="_blank">заявив</a> у своєму вечірньому зверненні.</p>
<p>«Доволі широка була нарада — не тільки Міністерство ветеранів. Різні урядовці. Багато аспектів. Дуже важливо, щоб було не менше конкретики в рішеннях держави. Конкретні програми, які працюють. Конкретні заходи підтримки. Конкретні речі в питаннях памʼяті про війну і подвиг українського народу. І конкретні пропозиції на післявоєнний час для наших воїнів, які довели, що є найбільш міцною силою у Європі, здатною захищати свій дім і всю Європу», — наголосив Президент.</p>
<p>Також, він сказав, що це лише один з багатьох аспектів, у яких внутрішній План стійкості України взаємоповʼязаний із Планом перемоги, який було представилено партнерам і який може бути реалізований саме партнерами.</p>
<p>«Українці щодня доводять своєю сміливістю, своєю стійкістю, що можуть зупинити росію. Сміливість і стійкість потрібні і від партнерів», — додав він.</p>
<p>Нагадуємо, противник <a href="https://armyinform.com.ua/2024/11/16/protyvnyk-75-raziv-namagavsya-prorvaty-pozycziyi-syl-oborony-najvazhcha-sytuacziya-na-kurahivskomu-ta-pokrovskomu-napryamkah/">не припиняє спроб просуватися</a> в глибину території України. На даний час ворог 75 разів атакував позиції Сил оборони.</p>
</div><p>Source: <a href="https://armyinform.com.ua/2024/11/16/prezydent-ukrayinczi-shhodnya-dovodyat-svoyeyu-smilyvistyu-svoyeyu-stijkistyu-shho-mozhut-zupynyty-rosiyu/">https://armyinform.com.ua/2024/11/16/prezydent-ukrayinczi-shhodnya-dovodyat-svoyeyu-smilyvistyu-svoyeyu-stijkistyu-shho-mozhut-zupynyty-rosiyu/</a></p></body></html>