<html><body>
<div class='article'>
<div class='title'><h1>Міноборони: Кожен захисник України отримає покращене харчування у медзакладах, незалежно від форми власності</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Про це інформує Міністерство оборони України.    Міністерство оборони України ініціювало...'/>
<meta property='published_time' content='2024-11-16T18:11:00+08:00'/>
<meta property='tags' content='Міністерство оборони України'/>
<meta property='images' content='https://armyinform.com.ua/wp-content/uploads/2024/11/77acfef9ac002e47cfc3020e10de49c60959d638-1536x1024-1.jpg'/>
Author: Army Inform
<br>
Categories: Важливо, Новини
<br>
Description: Про це інформує Міністерство оборони України.    Міністерство оборони України ініціювало...
<br>
Published Time: 2024-11-16T18:11:00+08:00
<br>
Tags: Міністерство оборони України
<br>
Images: <a href="https://armyinform.com.ua/wp-content/uploads/2024/11/77acfef9ac002e47cfc3020e10de49c60959d638-1536x1024-1.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1024" src="../../ORI/ArmyInform/Images/2024-11-16T18-11-00-08-00/000000.jpg" srcset="../../ORI/ArmyInform/Images/2024-11-16T18-11-00-08-00/000000.jpg" width="1536"/> </figure><!-- .post-thumbnail -->
<p><strong> Міністерство оборони України ініціювало важливі зміни у системі забезпечення військовослужбовців під час лікування та реабілітації.  </strong></p>
<p>Про це інформує Міністерство оборони України.</p>
<p><strong>Міністерство оборони України ініціювало важливі зміни у системі забезпечення військовослужбовців під час лікування та реабілітації. </strong></p>
<p>Завдяки ухваленій Кабінетом Міністрів Постанові вдосконалено механізм надання покращеного харчування військовослужбовцям у закладах охорони здоров’я усіх форм власності.</p>
<p>Постанова дозволяє забезпечити наших захисників харчуванням за стандартами військово-медичних закладів країн НАТО навіть у цивільних лікарнях.</p>
<p>«Кожен захисник, який ризикує своїм життям заради нашої свободи, заслуговує на найкращі умови для відновлення. Ми не лише забезпечуємо наших військових необхідним доглядом, а й працюємо над тим, щоб кожен з них відчував підтримку та повагу. Ця ініціатива — це наша відповідь на їхню самовідданість і мужність», — зазначив заступник міністра оборони України, бригадний генерал Сергій Мельник.</p>
<p>Згідно з новими нормами, харчування у цивільних лікарнях для військовослужбовців відбуватиметься за спеціально розробленим раціоном, який, зокрема, визначає перелік продуктів, їхню кількість та вагу, необхідну для одного військовослужбовця на добу, з урахуванням специфічних потреб організму під час відновлення.</p>
<p>«Нові норми забезпечують повноцінне харчування, потрібне для швидкого відновлення здоров’я. Наприклад, вони враховують підвищену потребу у білках, вітамінах та калоріях, необхідних для лікування поранень або хвороб.</p>
<p>Розрахунок вартості такого харчування здійснюється на основі спеціального Каталогу продуктів, затвердженого Міністерством оборони. Цей Каталог містить актуальні ціни на продукти, і саме вони беруться до уваги під час визначення вартості харчування на один ліжко-день у медзакладах», — пояснює Сергій Мельник.</p>
<p>За його словами, це гарантує, що кожен воїн отримає належний раціон для швидкого одужання.</p>
<p>Постанова Кабміну також передбачає чіткий механізм компенсації витрат цивільним медзакладам, що дозволить зберегти високі стандарти обслуговування.</p>
<p>Новий механізм фінансування передбачає укладення типового договору, який забезпечить прозору компенсацію витрат на покращене харчування. Таким чином, цивільні медзаклади отримають належне фінансування, а військовослужбовці — якісне лікування і реабілітацію.</p>
<p>Нагадуємо, нещодавно в структурі Міністерства оборони України <a href="https://armyinform.com.ua/2024/11/16/u-minoborony-poyasnyly-zavdannya-novogo-viddilu-z-pytan-intelektualnoyi-vlasnosti/">запрацював відділ з питань інтелектуальної власності</a> і було запатентовано технологію детекції ворожих FPV-дронів «Вітряк-М».</p>
</div>
</div>
<div class='source'><p>Source: <a href="https://armyinform.com.ua/2024/11/16/kozhen-zahysnyk-ukrayiny-otrymaye-pokrashhene-harchuvannya-u-medzakladah-nezalezhno-vid-formy-vlasnosti/">https://armyinform.com.ua/2024/11/16/kozhen-zahysnyk-ukrayiny-otrymaye-pokrashhene-harchuvannya-u-medzakladah-nezalezhno-vid-formy-vlasnosti/</a></p></div>
</div>
</body></html>