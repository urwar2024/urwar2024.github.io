<html><body>
<div class='article'>
<div class='title'><h1>Втрата посвідчення учасника бойових дій: як відновити</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини, Соціальний захист'/>
<meta property='description' content='Як відновити документ, розповідає АрміяInform.    Наразі є кілька варіантів отримання...'/>
<meta property='published_time' content='2024-11-16T06:28:00+08:00'/>
<meta property='tags' content='втрата убд, соцзахист, УБД'/>
<meta property='images' content='https://armyinform.com.ua/wp-content/uploads/2024/11/posvidchennya-ubd-web.jpg'/>
Author: Army Inform
<br>
Categories: Новини, Соціальний захист
<br>
Description: Як відновити документ, розповідає АрміяInform.    Наразі є кілька варіантів отримання...
<br>
Published Time: 2024-11-16T06:28:00+08:00
<br>
Tags: втрата убд, соцзахист, УБД
<br>
Images: <a href="https://armyinform.com.ua/wp-content/uploads/2024/11/posvidchennya-ubd-web.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../../ORI/ArmyInform/Images/2024-11-16T06-28-00-08-00/000000.jpg" srcset="../../ORI/ArmyInform/Images/2024-11-16T06-28-00-08-00/000000.jpg" width="2000"/> </figure><!-- .post-thumbnail -->
<p><strong> Посвідчення учасника бойових дій (далі — УБД) є основним документом, що підтверджує право власника на певні пільги та преференції. Однак, як з іншими документами, з ним можуть ставатися непередбачувані неприємності. Воно може губитися, стати непридатним для користування, або бути знищеним, наприклад, через обстріл. Врешті-решт, його можуть вкрасти. </strong></p>
<p>Як відновити документ, розповідає АрміяInform.</p>
<p>Наразі є кілька варіантів отримання нового посвідчення.</p>
<p>Якщо мова йде про чинного військовослужбовця, то потрібен рапорт на командира військової частини.</p>
<p>Якщо ви звільнені з військової служби, то звертатися треба до ТЦК та СП, в якому перебуваєте на обліку. Також можна звернутися до Мінветеранів, якщо статус УБД отримували через міжвідомчу комісію, створену при цьому міністерстві.</p>
<p>Також до рапорту чи заяви мають додаватися певні документи. Вид рапорту, а також які саме документи потрібно до нього додавати — залежить від обставин.</p>
<h2><strong>Втратили, або посвідчення вкрали</strong></h2>
<p>В такому випадку до рапорту мають додаватися наступні документи:</p>
<ul>
<li>документ, що підтверджує прийняття та реєстрацію заяви до Національної поліції щодо втрати (викрадення) посвідчення;</li>
<li>опубліковане оголошення в друкованих засобах масової інформації про недійсність втраченого (викраденого) посвідчення (із зазначенням прізвища, імені та по батькові особи, а також серії та номера посвідчення);</li>
<li>копія втраченого (викраденого) посвідчення (якщо є);</li>
<li>лист талонів та його копія;</li>
<li>копія паспорта (перша сторінка, як документ у формі книжечки);</li>
<li>дві кольорові фотокартки розміром 3 × 4 см на матовому папері (зображення обличчя має займати 65-70 % фотокартки).</li>
</ul>
<h2><strong>Посвідчення стало непридатним до використання</strong></h2>
<p>Таке періодично стається, враховуючи реалії військового побуту. Тож, якщо посвідчення стало непридатним до користування, то до рапорту додаються наступні документи:</p>
<ul>
<li>пошкоджене посвідчення;</li>
<li>лист талонів;</li>
<li>копія паспорта (перша сторінка, як документ у формі книжечки);</li>
<li>дві кольорові фотокартки розміром 3 × 4 см на матовому папері (зображення обличчя має займати 65-70 % фотокартки).</li>
</ul>
<h2><strong>Знищення під час виконання бойових, або службових завдань</strong></h2>
<p>Таке також періодично стається, адже ніхто та ніщо не застраховане від обстрілів. Тож якщо посвідчення було знищене, то в першу чергу в частині має бути проведене службове розслідування. І на його підставі буде здійснювати відновлення.</p>
<p>Потрібно буде лише подати дві кольорові фотокартки розміром 3 × 4 см на матовому папері.</p>
<p>Зразки усіх трьох видів рапортів можна знайти <a href="https://social.mil.gov.ua/wp-content/uploads/2024/04/ubd-viiskovosluzhbovtsiam-zsu.pdf?20240702" rel="nofollow" target="_blank">тут</a>.</p>
<p>Також АрміяInform вже писала про те, <a href="https://armyinform.com.ua/2024/07/03/yak-otrymaty-ubd-shho-zminylosya-v-poryadku-nadannya-statusu/">як оформити статус УБД</a>, на я<a href="https://armyinform.com.ua/2024/03/02/pilgy-dlya-ubd-u-2024-shho-peredbacheno-ta-yak-otrymaty/">кі пільги може розраховувати</a> учасник бойових дій та <a href="https://armyinform.com.ua/2024/08/15/otrymav-ubd-shho-dali-yak-oformyty-najbilsh-poshyreni-v-ukrayini-pilgy/">як користуватися цими</a> преференціями.</p>
</div>
</div>
<div class='source'><p>Source: <a href="https://armyinform.com.ua/2024/11/16/vtrata-posvidchennya-uchasnyka-bojovyh-dij-yak-vidnovyty/">https://armyinform.com.ua/2024/11/16/vtrata-posvidchennya-uchasnyka-bojovyh-dij-yak-vidnovyty/</a></p></div>
</div>
</body></html>