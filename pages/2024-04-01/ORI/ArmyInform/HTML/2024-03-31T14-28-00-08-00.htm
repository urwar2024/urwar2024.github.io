<html><body><h1>Начальник ГУР відреагував на заяви про можливий наступ росіян на Київ</h1><hr/>Published Time: 2024-03-31T14:28:00+08:00<br>Author: Army Inform<br>Description: Свої коментарі Кирило Буданов надав під час прямого ефіру телемарафону «Єдині новини» 31...<br>Images: <a href="https://armyinform.com.ua/wp-content/uploads/2024/03/23333111.jpg">000000.jpg</a><br>Categories: Новини<br>Tags: ГУР, Київ, Кирило Буданов<br><div class="single-content">
<figure class="post-thumbnail">
<img alt="Кирило Буданов" class="attachment-post-thumbnail size-post-thumbnail wp-post-image" height="727" src="../Images/2024-03-31T14-28-00-08-00/000000.jpg" srcset="../Images/2024-03-31T14-28-00-08-00/000000.jpg" width="1302"> <figcaption class="wp-caption-text">
		Кирило Буданов</figcaption>
</img></figure><!-- .post-thumbnail -->
<p><strong> Начальник Головного управління розвідки Міністерства оборони України генерал-лейтенант Кирило Буданов прокоментував заяви про те, що російські окупаційні війська можуть спробувати знову висунутися на Київ. </strong></p>
<p>Свої коментарі Кирило Буданов надав під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» 31 березня 2024 року.</p>
<p>Зокрема, на запитання ведучого про те, на які дані спирався президент Франції Еммануель Макрон, коли говорив, що в разі прориву росіян на Київ або Одесу французькі війська можуть опинитися в Україні.</p>
<p>«Ви самі сказали, що це його припущення. Припущень може бути дуже багато. Знаєте, в припущеннях ми теж можемо зараз зайти в москву. Але ж цього по факту нема», — відповів на це очільник ГУР.</p>
<p>Він додав, що станом на сьогодні на території білорусі немає жодних загроз.</p>
<p>«На території білорусі жодних загроз станом на зараз нема. І не ми не бачимо тенденції до того, щоб вони з’явились найближчим часом», — заявив Кирило Буданов.</p>
<p>Як повідомляла АрміяInform, у березні 2024 року також по ЗМІ поширилася інформація про нібито підготовку росіян до наступу на Сумщину. У свою чергу влада області <a href="https://armyinform.com.ua/2024/03/12/u-sumskij-ova-prokomentuvaly-informacziyu-pro-novyj-masovanyj-nastup-rosiyan/">заявила</a>, що інформація про можливий наступ армії рф на Сумщині, яка шириться соцмережами, не відповідає дійсності: це фейк, спрямований на дестабілізацію та підвищення панічних настроїв серед жителів області.</p>
</div><p>Source: <a href="https://armyinform.com.ua/2024/03/31/nachalnyk-gur-vidreaguvav-na-zayavy-pro-mozhlyvyj-nastup-rosiyan-na-kyyiv/">https://armyinform.com.ua/2024/03/31/nachalnyk-gur-vidreaguvav-na-zayavy-pro-mozhlyvyj-nastup-rosiyan-na-kyyiv/</a></p></body></html>