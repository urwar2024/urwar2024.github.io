<html><body><h1>Глава держави у Бучі: Це війна за те, щоб ніхто не смів ставати звіром щодо інших</h1><hr/>Published Time: 2024-03-31T16:23:00+08:00<br>Author: Army Inform<br>Description: Про це інформує Офіс Президента України.    «У цієї війни — глобальне значення. Це війна...<br>Images: <a href="https://armyinform.com.ua/wp-content/uploads/2024/03/43fe9d9ab1b74021e7362526882d5356_1711890112_extra_large.jpeg">000000.jpeg</a><br>Categories: Новини<br>Tags: stoprussia, Буча, Володимир Зеленський, вторгнення рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-31T16-23-00-08-00/000000.jpeg" srcset="../Images/2024-03-31T16-23-00-08-00/000000.jpeg" width="1042"> </img></figure><!-- .post-thumbnail -->
<p><strong> 31 березня у другу річницю звільнення Київщини від російських окупантів Президент України Володимир Зеленський відвідав Бучу, де вшанував пам’ять вбитих росіянами українців </strong></p>
<p>Про це <a href="https://www.president.gov.ua/news/ce-vijna-za-pravo-na-isnuvannya-dlya-nashoyi-derzhavi-za-gid-89965" rel="nofollow" target="_blank">інформує</a> Офіс Президента України.</p>
<p>«У цієї війни — глобальне значення. Це війна за право на існування для нашої держави та водночас за право на життя для кожної людини. За гідність для нашого народу і для кожного народу, який прагне своєї долі. Це війна за те, щоб ніхто не смів ставати звіром стосовно інших», — зазначив глава держави.</p>
<p>Володимир Зеленський наголосив, що вбиті окупантами наші люди, чиї тіла лежали на вулицях Бучі, були свідченням, що «нікому у світі не можна залишатись осторонь цієї битви».</p>
<p>«Бо саме тут, в Україні, захищаючи наших людей, наше життя, нашу державу, людяність перемагає», — резюмував він.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" referrerpolicy="strict-origin-when-cross-origin" src="https://www.youtube.com/embed/wrtxgQOroyY?feature=oembed" title="Участь Володимира Зеленського в заходах з нагоди другої річниці звільнення Київщини" width="640"></iframe></p>
<p>За словами Президента, щоб розпочинати таку агресію проти інших, росія спочатку знищила в собі мораль і зробила насильство й ненависть своєю ідеологією.</p>
<p>«Такі системи не зупиняються просто так. Сила їх зупиняє. Єдність їх зупиняє. Рішучість та розуміння, що саме вони хочуть знищити. Я дякую всім у світі, хто нам дійсно допомагає. Слава нашому міцному народу, воїнам нашим! Слава всім, хто захищає людяність та життя! Слава Україні!» — зазначив Володимир Зеленський.</p>
<p>Як повідомляла <a href="https://armyinform.com.ua/2024/03/31/u-buchi-pislya-deokupacziyi-vyyavleno-422-tila-vbytyh-rosiyanamy-myrnyh-zhyteliv/">АрміяInform</a>, у Бучі після деокупації виявлено 422 тіла вбитих росіянами мирних жителів.</p>
</div><p>Source: <a href="https://armyinform.com.ua/2024/03/31/glava-derzhavy-u-buchi-cze-vijna-za-te-shhob-nihto-ne-smiv-stavaty-zvirom-shhodo-inshyh/">https://armyinform.com.ua/2024/03/31/glava-derzhavy-u-buchi-cze-vijna-za-te-shhob-nihto-ne-smiv-stavaty-zvirom-shhodo-inshyh/</a></p></body></html>