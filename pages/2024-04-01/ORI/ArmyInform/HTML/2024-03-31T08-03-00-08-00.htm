<html><body><h1>85 бойових зіткнень з окупантами за добу: оперативна інформація від ГШ ЗСУ</h1><hr/>Published Time: 2024-03-31T08:03:00+08:00<br>Author: Army Inform<br>Description: Протягом минулої доби відбулося 85 бойових зіткнень, йдеться у повідомленні ГШ ЗСУ.   ...<br>Images: <a href="https://armyinform.com.ua/wp-content/uploads/2024/03/434922187.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті, Хроніка війни<br><div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="797" src="../Images/2024-03-31T08-03-00-08-00/000000.jpg" srcset="../Images/2024-03-31T08-03-00-08-00/000000.jpg" width="1280"> <figcaption class="wp-caption-text">
		ЗСУ</figcaption>
</img></figure><!-- .post-thumbnail -->
<p><strong> Генеральний штаб Збройних Сил України надав оперативну інформацію станом на 6:00 31 березня 2024 року щодо російського вторгнення: розпочалася сімсот шістдесят сьома доба широкомасштабної збройної агресії російської федерації проти України. </strong></p>
<p>Протягом минулої доби відбулося 85 бойових зіткнень, йдеться у <a href="https://www.facebook.com/GeneralStaff.ua/posts/pfbid02ZS39aLikJLMt2SgBNah7dMurbraGBFnRDfGCc5N6dqWo9FKaQBzKM1kyFMjMqyrNl" rel="nofollow" target="_blank">повідомленні</a> ГШ ЗСУ.</p>
<p>Загалом, ворог завдав 17 ракетних та 83 авіаційних удари, здійснив 87 обстрілів з реактивних систем залпового вогню по позиціях наших військ та населених пунктах.</p>
<p>Наприкінці минулої доби, російські окупанти вчергове атакували Україну, застосувавши 11 БпЛА типу “Shahed”. Силами та засобами протиповітряної оборони України 9 БпЛА було знищено, а вже на ранок поточної доби ворог задіяв для удару крилаті ракети різних типів. Дані щодо останньої атаки уточнюються.</p>
<p>Протягом минулої доби авіаційних ударів зазнали населені пункти Нескучне Сумської області; Григорівка, Синьківка, Петропавлівка, Куп’янськ-Вузловий Харківської області; Новолюбівка Луганської області; Терни, Ставки, Ямполівка, Роздолівка, Часів Яр, Іванівське, Дружба, Бердичі, Семенівка, Водяне, Олександропіль, Старомайорське Донецької області; Малинівка Запорізької області.</p>
<p>Під артилерійським вогнем були понад 100 населених пунктів Чернігівської, Сумської, Харківської, Луганської, Донецької, Запорізької, Дніпропетровської, Херсонської та Миколаївської областей.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону.</p>
<p><strong>На Куп’янському напрямку</strong> ворог наступальних (штурмових) дій не вів.</p>
<p><strong>На Лиманському напрямку</strong> українські воїни відбили 6 атак в районах населених пунктів Терни Донецької області та Білогорівка на Луганщині, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> українські воїни відбили 7 атак в районах населених пунктів Часів Яр, Іванівське, Кліщіївка Донецької області.</p>
<p><strong>На Авдіївському напрямку</strong> українські захисники відбили 24 атаки в районах населених пунктів Бердичі, Семенівка, Уманське, Первомайське, Невельське, де ворог  намагався вибити наші підрозділи із займаних рубежів.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Красногорівка, Побєда, Новомихайлівка та східніше Водяного Донецької області, де ворог 36 разів намагався прорвати оборону наших військ.</p>
<p><strong>На Оріхівському напрямку</strong> окупанти здійснили 5 атак на позиції українських захисників в районах Старомайорського Донецької області та Роботиного Запорізької області.</p>
<p><strong>На Херсонському напрямку</strong> ворог 2 рази атакував позиції українських військ на лівобережжі Дніпра.</p>
<p>Протягом минулої доби авіація Сил оборони завдала ударів по 4 зенітно-ракетних комплексах та 11 районах зосередження особового складу, озброєння та військової техніки противника.</p>
<p>Підрозділами ракетних військ завдано ураження по 4 радіолокаційних станціях, 1 пункту управління, 1 району зосередження особового складу, 4 засобах протиповітряної оборони та 1 артилерійському засобу ворога.</p>
<p>Як повідомляла АрміяInform, за минулу добу було зафіксовано 79 бойових зіткнень з окупантами.</p>
</div><p>Source: <a href="https://armyinform.com.ua/2024/03/31/85-bojovyh-zitknen-z-okupantamy-za-dobu-operatyvna-informacziya-vid-gsh-zsu/">https://armyinform.com.ua/2024/03/31/85-bojovyh-zitknen-z-okupantamy-za-dobu-operatyvna-informacziya-vid-gsh-zsu/</a></p></body></html>