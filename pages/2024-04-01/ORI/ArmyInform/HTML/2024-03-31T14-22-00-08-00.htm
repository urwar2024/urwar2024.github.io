<html><body><h1>Війська рф вдарили з РСЗВ «Ураган» по селищу на Харківщині: загинув 19-річний хлопець</h1><hr/>Published Time: 2024-03-31T14:22:00+08:00<br>Author: Army Inform<br>Description: Про це повідомляє Харківська обласна прокуратура.    За попередніми даними, ворог завдав...<br>Images: <a href="https://armyinform.com.ua/wp-content/uploads/2024/03/1711883234-4077-large.webp">000000.webp</a><br>Categories: Новини<br>Tags: stoprussia, агресія рф, вторгнення рф, Харківський трибунал, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="595" src="../Images/2024-03-31T14-22-00-08-00/000000.png" srcset="../Images/2024-03-31T14-22-00-08-00/000000.png" width="1000"> </img></figure><!-- .post-thumbnail -->
<p><strong> На Харківщині, у ніч на 31 березня росіяни обстріляли селище Борова Ізюмського району, внаслідок чого одна людина загинула ще одна отримала поранення.  </strong></p>
<p>Про це <a href="https://t.me/prokuratura_kharkiv/14946" rel="nofollow" target="_blank">повідомляє</a> Харківська обласна прокуратура.</p>
<p>За попередніми даними, ворог завдав удар по місту з РСЗВ «Ураган».</p>
<p>«За даними слідства, близько 00:35 російські військовослужбовці здійснили масований обстріл селища Борова Ізюмського району. Загинув 19-річний хлопець. Осколкове поранення отримав чоловік 27 років. Його госпіталізовано до лікарні у важкому стані», — йдеться в повідомленні.</p>
<p>У населеному пункті пошкоджено багатоповерхові та приватні житлові будинки, магазини тощо.</p>
<p>Прокурори та слідчі поліції вживають всіх можливих та належних заходів для документування воєнних злочинів, вчинених представниками збройних сил рф.</p>
<p>Як повідомляла <a href="https://armyinform.com.ua/2024/03/31/vorog-atakuvav-krylatymy-raketamy-lvivshhynu-ye-zhertvy/">АрміяInform</a>, ворог атакував крилатими ракетами Львівщину: є жертви.</p>
</div><p>Source: <a href="https://armyinform.com.ua/2024/03/31/vijska-rf-vdaryly-z-rszv-uragan-po-selyshhu-na-harkivshhyni-zagynuv-19-richnyj-hlopecz/">https://armyinform.com.ua/2024/03/31/vijska-rf-vdaryly-z-rszv-uragan-po-selyshhu-na-harkivshhyni-zagynuv-19-richnyj-hlopecz/</a></p></body></html>