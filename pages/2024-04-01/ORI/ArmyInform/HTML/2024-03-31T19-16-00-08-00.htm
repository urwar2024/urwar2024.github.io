<html><body><h1>Українці рятують життя, а не лізуть до інших неситим оком, як москва — глава держави</h1><hr/>Published Time: 2024-03-31T19:16:00+08:00<br>Author: Army Inform<br>Description: Про це глава держави зазначив у другу річницю звільнення Київської області від російських...<br>Images: <a href="https://armyinform.com.ua/wp-content/uploads/2024/03/d71149ea46caa1a90656504bb3abacbc_1711897273_extra_large.jpeg">000000.jpeg</a><br>Categories: Новини<br>Tags: агресія рф, Володимир Зеленський, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-31T19-16-00-08-00/000000.jpeg" srcset="../Images/2024-03-31T19-16-00-08-00/000000.jpeg" width="1145"> </img></figure><!-- .post-thumbnail -->
<p><strong> Президент України Володимир Зеленський наприкінці 767-го дня широкомасштабного вторгнення звернувся до народу та нагадав, що українці рятують життя, а не лізуть до інших неситим оком, як москва. </strong></p>
<p>Про це глава держави<a href="https://www.president.gov.ua/news/sogodni-mi-vshanovuyemo-silu-kozhnogo-j-kozhnoyi-hto-vistoya-89973" rel="nofollow" target="_blank"> зазначив</a> у другу річницю звільнення Київської області від російських окупантів.</p>
<p>«Вже два роки минуло, як цими днями наші воїни, усі наші люди вигнали російських окупантів із Київщини. Бородянка, Буча, Ірпінь, Гостомель, Мощун були місцями боїв, місцями боротьби українців за свою країну, за своє життя, за свій дім, вільний від зла», — сказав Президент.</p>
<p>Він акцентував, що сьогодні українці вшановують силу кожного й кожної, «хто тоді вистояв, зараз б’ється, працює та обов’язково принесе волю всій нашій землі, кожному місту, кожному селу України, які росія хоче привласнити, але які їй доведеться віддати – віддати українцям».</p>
<p>«Наші люди, наш дух, наша сила це забезпечать. Українці мурують, а не руйнують. Рятують життя, а не лізуть до інших неситим оком, як москва», — резюмував Володимир Зеленський.</p>
<p>Як повідомляла <a href="https://armyinform.com.ua/2024/03/31/volodymyr-zelenskyj-vruchyv-vijskovym-derzhavni-nagorody-2/">АрміяInform</a>, Володимир Зеленський вручив  державні нагороди військовим, які допомагали деокупувати Київщину.</p>
</div><p>Source: <a href="https://armyinform.com.ua/2024/03/31/ukrayinczi-ryatuyut-zhyttya-a-ne-lizut-do-inshyh-nesytym-okom-yak-moskva-glava-derzhavy/">https://armyinform.com.ua/2024/03/31/ukrayinczi-ryatuyut-zhyttya-a-ne-lizut-do-inshyh-nesytym-okom-yak-moskva-glava-derzhavy/</a></p></body></html>