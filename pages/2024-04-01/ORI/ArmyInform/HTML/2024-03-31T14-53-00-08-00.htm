<html><body><h1>Кирило Буданов розповів про літаки, які росіяни особливо бережуть</h1><hr/>Published Time: 2024-03-31T14:53:00+08:00<br>Author: Army Inform<br>Description: Свої коментарі Кирило Буданов надав під час прямого ефіру телемарафону «Єдині новини» 31...<br>Images: <a href="https://armyinform.com.ua/wp-content/uploads/2024/03/111122311.jpg">000000.jpg</a><br>Categories: Новини<br>Tags: ГУР, Кирило Буданов, Ту-160<br><div class="single-content">
<figure class="post-thumbnail">
<img alt="Ту-160" class="attachment-post-thumbnail size-post-thumbnail wp-post-image" height="671" src="../Images/2024-03-31T14-53-00-08-00/000000.jpg" srcset="../Images/2024-03-31T14-53-00-08-00/000000.jpg" width="1096"> <figcaption class="wp-caption-text">
		Ту-160</figcaption>
</img></figure><!-- .post-thumbnail -->
<p><strong> Начальник Головного управління розвідки Міністерства оборони України генерал-лейтенант Кирило Буданов розповів про літаки, які, за його даними, росіяни максимально бережуть та не використовують. </strong></p>
<p>Свої коментарі Кирило Буданов надав під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» 31 березня 2024 року.</p>
<p>За його словами, наразі росіяни для запуску ракет по Україні використовують переважно Ту-95 та зрідка Ту-22. А от літаки Ту-160 — не використовують вже давно.</p>
<p>«Літаки Ту-160 ніхто не бачив на бойових завданнях вже досить таки давно», — зазначив очільник ГУР.</p>
<p>Літаки Ту-22, як повідомив Кирило Буданов, ворог досить обмежено використовує для пусків ракет Х-22.</p>
<p>«Раз там на тиждень, не більше. В принципі, проблеми великі є в них. Вони в своїх документах по Ту-22 прямо пишуть, що треба добивати їх ресурс і, в принципі, забувати про цей вид авіації», — зазначив Кирило Буданов.</p>
<p>На запитання ведучого, а коли ворог закінчить експлуатацію Ту-22, то з якого літака вони будуть запускати ракети Х-22, начальник ГУР зазначив, що противник може знайти технічне рішення і навіть обладнати під це Ту-160.</p>
<p>«Технічно, я думаю, що можна знайти якесь рішення. До того ж росіяни модернізували Х-22 і зробили на її базі ракету Х-32, яка вже кілька разів застосовувалась. Я думаю, що вони зможуть адаптувати її до платформи Ту-95 або Ту-160, якщо вони зможуть їх використовувати. Бо ще раз повторююсь: ракети запускають виключно Ту-95. А Ту-160 не використовується — їх ресурс бережуть максимально», — наголосив Кирило Буданов.</p>
<p>Ту-160 (за кодифікацією НАТО: Blackjack, серед пілотів отримав ім’я «Білий лебідь») — радянський та російський надзвуковий стратегічний бомбардувальник-ракетоносець зі змінною стрілоподібністю крила.</p>
<p>Як повідомляла АрміяInform, Кирило Буданов <a href="https://armyinform.com.ua/2024/03/31/kyrylo-budanov-prokomentuvav-vykorystannya-rosiyanamy-bomby-odab-1500/">прокоментував</a> використання росіянами бомби ОДАБ-1500.</p>
</div><p>Source: <a href="https://armyinform.com.ua/2024/03/31/kyrylo-budanov-rozpoviv-pro-litaky-yaki-rosiyany-osoblyvo-berezhut/">https://armyinform.com.ua/2024/03/31/kyrylo-budanov-rozpoviv-pro-litaky-yaki-rosiyany-osoblyvo-berezhut/</a></p></body></html>