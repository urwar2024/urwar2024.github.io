<html><body><h1>У ВМС ЗСУ розповіли про російський корабель-невдаху у Криму</h1><hr/>Published Time: 2024-03-31T11:16:00+08:00<br>Author: Army Inform<br>Description: Свої коментарі Дмитро Плетенчук надав під час прямого ефіру телемарафону «Єдині новини»...<br>Images: <a href="https://armyinform.com.ua/wp-content/uploads/2024/03/34323555.jpg">000000.jpg</a><br>Categories: Важливо, Новини<br>Tags: АР Крим, втрати ворога, Дмитро Плетенчук, чорноморський флот рф<br><div class="single-content">
<figure class="post-thumbnail">
<img alt='російський корабель "циклон"' class="attachment-post-thumbnail size-post-thumbnail wp-post-image" height="650" src="../Images/2024-03-31T11-16-00-08-00/000000.jpg" srcset="../Images/2024-03-31T11-16-00-08-00/000000.jpg" width="1200"> <figcaption class="wp-caption-text">
		російський корабель "циклон"</figcaption>
</img></figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів, що російським окупантам довелося вивести з тимчасово окупованого Криму чи не весь свій найцінніший флот. </strong></p>
<p>Свої коментарі Дмитро Плетенчук надав під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» 30 березня 2024 року.</p>
<p>«Основною силою, звісно, в них в Криму вважався флот. І зараз фактично можна сказати він чи не в повному складі Крим покинув», — заявив речник ВМС ЗСУ.</p>
<p>При цьому він додав, що наразі у Криму залишається корабель «циклон»</p>
<p>«Виведені… якщо брати носії крилатих ракет, фактично всі, окрім одного, вибачте, невдахи, який досі не запустив жодної ракети. Хоча і вважається носієм крилатих ракет. Це є про «циклон» зараз», — зазначив Дмитро Плетенчук.</p>
<p>За його словами, ворог перебазував основні бойові одиниці у новоросійськ.</p>
<p>«Там (в Криму, — ред.) залишили якщо не тих, кого не шкода, то тих, кого, мабуть, просто нема де розмістити. Найцінніші активи всі виведені фактично, якщо брати саме кораблі», — підкреслив речник ВМС ЗСУ.</p>
<p>Як повідомляла АрміяInform, у ВМС ЗСУ <a href="https://armyinform.com.ua/2024/03/25/u-vms-zsu-nazvaly-dyvnoyu-sytuacziyu-z-rosijskymy-kalibramy/">назвали дивною ситуацію</a> з російськими «калібрами».</p>
</div><p>Source: <a href="https://armyinform.com.ua/2024/03/31/u-vms-zsu-rozpovily-pro-rosijskyj-korabl-nedvahu-u-krymu/">https://armyinform.com.ua/2024/03/31/u-vms-zsu-rozpovily-pro-rosijskyj-korabl-nedvahu-u-krymu/</a></p></body></html>