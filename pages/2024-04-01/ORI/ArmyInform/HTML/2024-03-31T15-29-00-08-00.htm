<html><body><h1>Володимир Зеленський ушанував пам’ять українців, яких убили російські загарбники під час окупації Київщини</h1><hr/>Published Time: 2024-03-31T15:29:00+08:00<br>Author: Army Inform<br>Description: Про це інформує Офіс Президента України.    Володимир Зеленський встановив лампадку до...<br>Images: <a href="https://armyinform.com.ua/wp-content/uploads/2024/03/193105308ed4ce387fc92f189356d97b_1711885383_extra_large.jpeg">000000.jpeg</a><br>Categories: Новини<br>Tags: stoprussia, Буча, Володимир Зеленський, вторгнення рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-31T15-29-00-08-00/000000.jpeg" srcset="../Images/2024-03-31T15-29-00-08-00/000000.jpeg" width="1042"> </img></figure><!-- .post-thumbnail -->
<p><strong> У другу річницю визволення Київської області від російських окупантів Президент України Володимир Зеленський вшанував пам'ять українців, убитих загарбниками під час окупації Бучанської громади. </strong></p>
<p>Про це <a href="https://www.president.gov.ua/news/u-buchi-volodimir-zelenskij-ushanuvav-pamyat-ukrayinciv-yaki-89961" rel="nofollow" target="_blank">інформує</a> Офіс Президента України.</p>
<p>Володимир Зеленський встановив лампадку до Стіни пам’яті біля церкви Святого Апостола Андрія Первозваного та Всіх Святих у Бучі.</p>
<p>«Стіна пам’яті складається з кількох стел, на кожній із яких – таблички з викарбуваними іменами загиблих. Наразі меморіал містить <strong>509 імен цивільних громадян</strong>, яких вдалося ідентифікувати. Деякі таблички поки що безіменні», — йдеться в повідомленні.</p>
<p>Президент та інші присутні вшанували пам’ять загиблих хвилиною мовчання.</p>
<p>Зазначається, що Храм Всіх Святих Землі Української, парафія якого належить до Київської єпархії Православної церкви України, під час російської окупації в березні 2022 року став символом стійкості та незламності жителів Бучі. На його території розташована братська могила, з якої після звільнення Київщини ексгумували<strong> 116 тіл жителів міста</strong>. Згодом вони були перенесені на кладовище.</p>
<div class="mIOAIO_blockquote"><blockquote class="_miaomo90"><p> російська армія увійшла до Бучі 27 лютого 2022 року. За 33 дні окупації військові рф скоїли в Бучанському районі понад 9 тисяч воєнних злочинів та вбили більш як 1400 цивільних жителів, зокрема 37 дітей.</p>
<p>Збройні Сили України звільнили місто 31 березня. Саме після визволення Київщини прозвучали перші заяви світових лідерів про геноцидний характер воєнних злочинів російської армії в Україні.</p></blockquote></div>
<p>Як повідомляла АрміяInform, глава держави <a href="https://armyinform.com.ua/2024/03/31/haj-svit-nikoly-ne-zabuvaye-yake-zlo-my-zupynyayemo-tut-prezydent-pro-rokovyny-zvilnennya-buchi/">закликав</a> світ не забувати, як українці зупинили російське зло і далі виганяють загарбників зі своєї землі.</p>
</div><p>Source: <a href="https://armyinform.com.ua/2024/03/31/volodymyr-zelenskyj-ushanuvav-pamyat-ukrayincziv-yakyh-ubyly-rosijski-zagarbnyky-pid-chas-okupacziyi-kyyivshhyny/">https://armyinform.com.ua/2024/03/31/volodymyr-zelenskyj-ushanuvav-pamyat-ukrayincziv-yakyh-ubyly-rosijski-zagarbnyky-pid-chas-okupacziyi-kyyivshhyny/</a></p></body></html>