<html><body><h1>Сили оборони за добу відбили майже пів сотні атак на шести напрямках</h1><hr/>Published Time: 2024-03-31T19:31:00+08:00<br>Author: Army Inform<br>Description: Про це інформує Генеральний штаб ЗС України.    На Лиманському напрямку наші воїни...<br>Images: <a href="https://armyinform.com.ua/wp-content/uploads/2024/03/435082500_766366302343117_4579946193868698497_n.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, ГШ ЗСУ, хроніка війна, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-31T19-31-00-08-00/000000.jpg" srcset="../Images/2024-03-31T19-31-00-08-00/000000.jpg" width="1280"> </img></figure><!-- .post-thumbnail -->
<p><strong> За добу зафіксовано 49 бойових зіткнень. Загалом ворог завдав 23 ракетних та 61 авіаційний удар, здійснив 41 обстріл з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02fzxqfiWr8UajfLtTSxKFNxoZzRm8d2xaEsGxYWfpdKS21UVSg3a4Uh1wXvadFoNbl" rel="nofollow" target="_blank">інформує</a> Генеральний штаб ЗС України.</p>
<p><strong>На Лиманському напрямку</strong> наші воїни відбили 3 атаки противника в районі населеного пункту Терни Донецької області, де ворог, за підтримки авіації, намагався прорвати оборону наших військ. Також противник завдав авіаційних ударів в районах населених пунктів Першотравневе Харківської області та Ямполівка Донецької області. Від артилерійських та мінометних обстрілів постраждали понад 10 населених пунктів.</p>
<p><strong>На Бахмутському напрямку</strong> відбито 7 атак в районах населених пунктів Білогорівка Луганської області; Іванівське, Кліщіївка, Андріївка Донецької області, де ворог, за підтримки авіації, намагався покращити тактичне положення. Противник завдав авіаційних ударів в районах населених пунктів Часів Яр, Роздолівка Донецької області. Під артилерійським та мінометним вогнем опинилося понад 10 населених пунктів.</p>
<p><strong>На Авдіївському напрямку</strong> наші захисники відбили 9 атак в районах населених пунктів Семенівка, Уманське, Первомайське Донецької області, де ворог, за підтримки авіації, намагався вибити наші підрозділи із займаних рубежів. Також противник завдав авіаційних ударів в районах населених пунктів Новобахмутівка, Бердичі, Орлівка Донецької області. Артилерійських та мінометних обстрілів зазнали близько 20 населених пунктів.</p>
<p><strong>На Новопавлівському напрямку</strong> Сили оборони продовжують стримувати ворога в районах населених пунктів Георгіївка, Новомихайлівка та східніше Водяного Донецької області, де ворог, за підтримки авіації, 16 разів намагався прорвати оборону наших військ. Також противник завдав авіаційних ударів в районах населених пунктів Побєда та Урожайне Донецької області. Під артилерійським та мінометним вогнем окупантів опинились понад 10 населених пунктів.</p>
<p><strong>На Оріхівському напрямку ворог</strong> за підтримки авіації здійснив 2 атаки на позиції наших захисників в районах Старомайорського Донецької області та Роботиного Запорізької області. Артилерійських та мінометних обстрілів зазнали близько 20 населених пунктів.</p>
<p><strong>На Херсонському напрямку</strong> протягом доби ворог здійснив 2 атаки позицій наших військ на лівому березі Дніпра. Артилерійських та мінометних обстрілів зазнали понад 10 населених пунктів.</p>
<p>Як повідомляла <a href="https://armyinform.com.ua/2024/03/31/85-bojovyh-zitknen-z-okupantamy-za-dobu-operatyvna-informacziya-vid-gsh-zsu/">АрміяInform</a>, протягом минулої доби відбулося 85 бойових зіткнень.</p>
</div><p>Source: <a href="https://armyinform.com.ua/2024/03/31/syly-oborony-za-dobu-vidbyly-majzhe-piv-sotni-atak-na-shesty-napryamkah/">https://armyinform.com.ua/2024/03/31/syly-oborony-za-dobu-vidbyly-majzhe-piv-sotni-atak-na-shesty-napryamkah/</a></p></body></html>