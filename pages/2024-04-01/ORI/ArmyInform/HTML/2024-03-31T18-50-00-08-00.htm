<html><body><h1>Олександр Павлюк про оборону Києва: Було побудовано сотні кілометрів фортифікацій. Сьогодні цей захист посилюється</h1><hr/>Published Time: 2024-03-31T18:50:00+08:00<br>Author: Army Inform<br>Description: Про це сказав командувач Сухопутних військ генерал-лейтенант Олександр Павлюк в ефірі...<br>Images: <a href="https://armyinform.com.ua/wp-content/uploads/2024/03/snymok-эkrana-570_cr.jpg">000000.jpg</a><br>Categories: Важливо, Новини<br>Tags: stoprussia, вторгнення рф, оборона Києва, Олександр Павлюк<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="625" sizes="(max-width: 1113px) 100vw, 1113px" src="../Images/2024-03-31T18-50-00-08-00/000000.jpg" srcset="../Images/2024-03-31T18-50-00-08-00/000000.jpg" width="1113"> </img></figure><!-- .post-thumbnail -->
<p><strong> Після широкомасштабного російського вторгнення навколо Києва було побудовано сотні кілометрів фортифікацій та створено декілька кілець оборони. Сьогодні ж цей захист продовжує посилюватися. </strong></p>
<p>Про це сказав командувач Сухопутних військ генерал-лейтенант Олександр Павлюк в ефірі телемарафону «Єдині новини» 31 березня 2024 року.</p>
<p>Зазначимо, що Олександр Павлюк на початку широкомасштабного вторгнення росії в Україну кілька місяців очолював Київську обласну військову адміністрацію, а також рік командував силами оборони Києва.</p>
<p>«За рік на цій посаді ми зробили величезний обсяг роботи. Це близько тисячі кілометрів фортифікацій, три кільця оборони Києва. Дуже посилили Чорнобильський напрямок. Адже до цього часу він не був врахований як оборонний рубіж. Ми зробили все, щоби варіантів раптового заходу противника не було», — наголосив командувач Сухопутних військ.</p>
<p>За його словами, на теперішній момент йде нарощування на всіх напрямках, оборона столиці України продовжує посилюватися.</p>
<p>«Вже будуються довгострокові бетонні укріплення. Бо мати такого сусіда — потрібно бути постійно готовим до війни. А Київ — це серце України, і від того, як воно функціонує, залежить, чи буде жити Україна, чи не буде», — заявив генерал-лейтенант Олександр Павлюк.</p>
<p>Як повідомляла <a href="https://armyinform.com.ua/2024/03/31/za-tyzhden-likvidovano-majzhe-55-tys-okupantiv-znyshheno-ponad-1000-odynycz-ozbroyennya-ta-vijskovoyi-tehniky/">АрміяInform</a>, командувач Сухопутних військ Збройних Сил України генерал-лейтенант Олександр Павлюк зазначив, що за тиждень з 24 по 31 березня 2024 року Силами оборони України ліквідовано 5420 осіб особового складу противника та знищено 1088 одиниць його озброєння та військової техніки.</p>
</div><p>Source: <a href="https://armyinform.com.ua/2024/03/31/oleksandr-pavlyuk-pro-oboronu-kyyeva-bulo-pobudovano-sotni-kilometriv-fortyfikaczij-sogodni-czej-zahyst-posylyuyetsya/">https://armyinform.com.ua/2024/03/31/oleksandr-pavlyuk-pro-oboronu-kyyeva-bulo-pobudovano-sotni-kilometriv-fortyfikaczij-sogodni-czej-zahyst-posylyuyetsya/</a></p></body></html>