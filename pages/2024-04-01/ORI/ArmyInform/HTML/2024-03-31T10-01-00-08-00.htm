<html><body><h1>«Відріжу тобі вуха»: росію накриває хвиля неонацизму та репресій</h1><hr/>Published Time: 2024-03-31T10:01:00+08:00<br>Author: Army Inform<br>Description: Це сталося після того, як один з російських так званих воєнблогерів опублікував відео, на...<br>Images: <a href="https://armyinform.com.ua/wp-content/uploads/2024/03/svindog-main.jpg">000000.jpg</a><br>Categories: Новини, Публікації<br>Tags: Крокус Сіті Холл, неонацизм<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1063" sizes="(max-width: 1890px) 100vw, 1890px" src="../Images/2024-03-31T10-01-00-08-00/000000.jpg" srcset="../Images/2024-03-31T10-01-00-08-00/000000.jpg" width="1890"> </img></figure><!-- .post-thumbnail -->
<p><strong> Новий президентський термін путіна, безсумнівно, стане епохою садизму в рф, адже після теракту в «Крокус Сіті Холлі» всі табу на знущання було знято. </strong></p>
<p><span>Це сталося після того, як один з російських так званих воєнблогерів опублікував відео, на якому російські силовики показово відрізають вухо полоненому таджику-«терористу» з «Крокусу», а потім змушують його з’їсти.</span></p>
<p><span>Відрізання вух, електрифікація статевих органів та видавлювання очей полоненим, які є звичайною практикою тортур російських окупаційних військ в Україні, відтепер офіційно дозволені і для карателів усередині рф. Так звані силовики можуть хоч щодня бити всіх, хто їм «нєугодєн» та гордовито фотографуватися поруч із їхніми тілами.</span></p>
<p><span>Після цього відео чимало «ісконно русскіх патріотів», що сиділи десь за пляшкою горілки, дійшли висновку, що треба «бити таджиків».</span></p>
<p><span>Тож у росії стартувало чергове «полювання на відьом» — зневага до мігрантів та їх цькування. Зомбі знову вийшли на полювання.</span></p>
<p><span>За даними таджицьких діаспор, у регіонах рф нині ситуація критична. В рази почастішали випадки розправи, побиття та тортур ні в чому неповинних заробітчан з боку так званих «простих росіян». Найчастішою погрозою є слова «відріжу тобі вуха».</span></p>
<p><span>Поліція при цьому не просто не діє, а навіть заохочує знущання. Є повідомлення про погрози від поліції громадянам Таджикистану «посадити за тероризм». Надходить інформація про масові звільнення таджиків, заборону на працевлаштування. </span></p>
<p><span>Є повідомлення зі шкіл та дитячих садків, в яких і персонал, і учні нападають на таджицьких дітей, звинувачуючи їх та їхніх батьків у тероризмі. Повсюдно звучать заклики «валити з росії», вже навіть почалися показові депортації. Таджицькі діаспори в паніці. Їхні керівники категорично не рекомендують своїм громадянам з’являтися на вулицях росії.</span></p>
<p><span>Але це тільки «квіточки». Потім рашисту стане мало, і він скаже, що «всі чурки одним ликом шиті». Бо чим відрізняються таджики від, наприклад, киргизів або узбеків, «русскім» байдуже. Запитувати і встановлювати національність вони навряд чи будуть. </span></p>
<p><span>Тому неминуче почнеться «апокаліпсис по-русскі»: башкироріз, татароріз, чувашеріз, якуторіз і так далі, адже «ісконно русскіє» вже готові до цього! кремль довів z-патріотів до такого рівня, що втрачає над ними контроль. Натовп вимагатиме крові. Знову і знову.</span></p>
<p><span>Уже зараз почастішали випадки відвертого расизму та нападів російських неонацистів на всіх, хто «нє русскій». У кожному з них уже бачать ворога. Якути, буряти, калмики та дагестанці з чеченцями вже відчувають на собі ксенофобські настрої.</span></p>
<p><span>Окрім того, лунають заклики знести всі мечеті та заборонити ісламські свята на території рф. На фасаді московської історичної мечеті російські неонацисти днями залишили антимусульманські графіті. Крім написів «сволочі», «гниди», «свиня», «пі**ри», «ZVZV», «свобода росії» на мечеті була намальована свиня з підписом «я за свободную белую россию, это мой выбор».</span></p>
<p><span>Давно відомо, що «русскій патріот» живиться ненавистю до інших народів. Раніше у всіх бідах були винні євреї, потім китайці, чеченці, американці, українці, а тепер — усі «чуркі».</span></p>
<p><span>Водночас із гонінням на «чурок» у містах росії — від санкт-петербурга до Магадана — поліція затримує людей через коментарі про теракт у «Крокусі». Один із затриманих написав у соцмережах, що «треба було більше мочити дармоїдів», маючи на увазі відвідувачів «Крокуса». Інший — закликав «висадити в повітря всю москву». Ще один написав у фейсбуці: «Чому Крокус, а не кремль?». Не складно уявити, як їх за це покарають.</span></p>
<p><span>Адже тренд на відрізання вух дійшов навіть до білорусі. Тамтешні силовики показово відрізали вухо хлопцю за негативні пости про росію та теракт.</span></p>
<p><span>Тим часом, згідно з офіційними даними, вже 58 росіян були вбиті так званими «героями сво», що повернулися з війни. А в Україні росія вбила в сотні разів більше людей, ніж всі терористичні організації світу разом узяті за всю свою історію. </span></p>
<p><span>І пропагандисти держави-терориста на одинадцятому році розв’язаної їхнім біснуватим фюрером війни в прямих ефірах кричать на весь світ, що Харків та Київ треба стерти з лиця землі.</span></p>
<p><span>Коли світ знайде нарешті сили, щоб покласти всьому цьому край, — невідомо. Єдина надія на Збройні Сили України.</span></p>
<p> </p>
</div><p>Source: <a href="https://armyinform.com.ua/2024/03/31/vidrizhu-tobi-vuha-rosiyu-nakryvaye-hvylya-neonaczyzmu-ta-represij/">https://armyinform.com.ua/2024/03/31/vidrizhu-tobi-vuha-rosiyu-nakryvaye-hvylya-neonaczyzmu-ta-represij/</a></p></body></html>