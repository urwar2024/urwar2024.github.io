<html><body><h1>Виробник Taurus назвав умови для поновлення випуску цих ракет</h1><hr/>Published Time: 2024-03-31T16:43:00+08:00<br>Author: Army Inform<br>Description: Про це повідомив інтерв'ю виданню Augsburger Allgemeine очільник німецького підрозділу...<br>Images: <a href="https://armyinform.com.ua/wp-content/uploads/2024/03/taurus-1.004-1680x640-1.jpg">000000.jpg</a><br>Categories: Новини<br>Tags: Taurus, Німеччина<br><div class="single-content">
<figure class="post-thumbnail">
<img alt="Ракета Taurus на літаку" class="attachment-post-thumbnail size-post-thumbnail wp-post-image" height="640" sizes="(max-width: 1680px) 100vw, 1680px" src="../Images/2024-03-31T16-43-00-08-00/000000.jpg" srcset="../Images/2024-03-31T16-43-00-08-00/000000.jpg" width="1680"> <figcaption class="wp-caption-text">
		Ракета Taurus на літаку. Джерело фото: mbda-systems.com</figcaption>
</img></figure><!-- .post-thumbnail -->
<p><strong> У компанії MBDA, яка, зокрема, виробляла крилаті ракети Taurus, заявили про готовність поновити випуск Taurus за умови замовлення. </strong></p>
<p>Про це повідомив <a href="https://www.augsburger-allgemeine.de/wirtschaft/interview-der-taurus-gehoert-in-den-baukasten-fuer-moderne-kriegsfuehrung-id70284186.html" rel="nofollow" target="_blank">інтерв’ю</a> виданню Augsburger Allgemeine очільник німецького підрозділу MBDA Томас Готшильд.</p>
<p>За його словами, Taurus відноситься до сучасного військового озброєння, але передача таких ракет України — це політичне питання.</p>
<p>«Наразі Україна використовує у протистоянні інші види зброї. З погляду українців, Taurus міг би стати важливим додатковим компонентом у поточній ситуації. Але повторюся: у наші обов’язки не входить ухвалення рішення про поставку в Україну Taurus. Це політичне рішення», — зазначив Томас Готшильд.</p>
<p>Водночас він підкреслив, що можливості для поновлення виробництва Taurus у компанії є.</p>
<p>«Виробнича лінія для Taurus, обладнання та відповідні зали все ще на місці. Ми можемо розпочати виробництво Taurus у будь-який момент. Але для цього нам знадобиться нове замовлення на цю зброю», — наголосив Томас Готшильд.</p>
<p>Раніше MBDA на заводі у Шробенхаузені, Верхня Баварія випустило близько 600 крилатих ракет Taurus для армії Німеччини.</p>
<p>Як повідомляла АрміяInform, Велика Британія <a href="https://armyinform.com.ua/2024/03/09/velyka-brytaniya-zaproponuvala-nimechchyni-variant-postavok-ukrayini-dalekobijnyh-raket/">запропонувала</a> Німеччині варіант поставок Україні далекобійних ракет.</p>
</div><p>Source: <a href="https://armyinform.com.ua/2024/03/31/vyrobnyk-taurus-nazvav-umovy-dlya-ponovlennya-vypusku-czyh-raket/">https://armyinform.com.ua/2024/03/31/vyrobnyk-taurus-nazvav-umovy-dlya-ponovlennya-vypusku-czyh-raket/</a></p></body></html>