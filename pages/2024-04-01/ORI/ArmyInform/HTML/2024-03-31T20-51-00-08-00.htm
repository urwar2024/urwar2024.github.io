<html><body><h1>В Україні запрацювала ще одна мобільна медична бригада Українського Червоного Хреста</h1><hr/>Published Time: 2024-03-31T20:51:00+08:00<br>Author: Army Inform<br>Description: Про це інформує Мінреінтеграції.    Мобільна медична бригада Українського Червоного...<br>Images: <a href="https://armyinform.com.ua/wp-content/uploads/2024/03/img_9915-e1711906406682.jpg">000000.jpg</a><br>Categories: Новини<br>Tags: мобільна медична бригада, Сумщина, Український Червоний Хрест<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="597" src="../Images/2024-03-31T20-51-00-08-00/000000.jpg" srcset="../Images/2024-03-31T20-51-00-08-00/000000.jpg" width="813"> </img></figure><!-- .post-thumbnail -->
<p><strong> На Сумщині запрацювала ще одна мобільна медична бригада Українського Червоного Хреста. Вона безкоштовно надаватиме первинну медичну допомогу у віддалених населених пунктах Краснопільської громади. </strong></p>
<p>Про це <a href="https://minre.gov.ua/2024/03/31/na-sumshhyni-zapraczyuvala-shhe-odna-mobilna-medychna-brygada-ukrayinskogo-chervonogo-hresta/" rel="nofollow" target="_blank">інформує</a> Мінреінтеграції.</p>
<p>Мобільна медична бригада Українського Червоного Хреста складається з сімейного лікаря, медсестер та водія, які здійснюють виїзди туди, де у людей обмежений доступ до медицини.</p>
<p data-animation-event="enters">Під час свого виїзду, спеціалісти мобільної медичної бригади консультують та обстежують стан здоров’я людей, вимірюють рівень артеріального тиску, цукру та оксигенації крові, призначають схему лікування та видають безрецептурні ліки для полегшення стану людини.</p>
<p>Нагадаємо, що на сьогодні на Сумщині працюють вже шість таких мобільних бригад. Вони надають допомогу у Кролевецькій, Тростянецькій, Глухівській, Недригайлівській, Путивльській і Краснопільській громадах.</p>
<p>За понад півтора року своєї роботи в Сумській області такі бригади надали більш ніж 23 тисячі консультацій.</p>
<p>Як повідомляла <a href="https://armyinform.com.ua/2024/02/26/za-chas-shyrokomasshtabnoyi-vijny-rosiya-poshkodyla-abo-zrujnuvala-v-ukrayini-1736-medzakladiv/">АрміяInform</a>, за час широкомасштабної війни росія пошкодила або зруйнувала в Україні 1736 медзакладів.</p>
<p>Зазначимо, що Володимир Зеленський <a href="https://armyinform.com.ua/2024/03/31/volodymyr-zelenskyj-vidvidav-novyj-reabilitaczijnyj-czentr-u-borodyanczi/">відвідав</a> новий реабілітаційний центр у Бородянці.</p>
</div><p>Source: <a href="https://armyinform.com.ua/2024/03/31/v-ukrayini-zapraczyuvala-shhe-odna-mobilna-medychna-brygada-ukrayinskogo-chervonogo-hresta/">https://armyinform.com.ua/2024/03/31/v-ukrayini-zapraczyuvala-shhe-odna-mobilna-medychna-brygada-ukrayinskogo-chervonogo-hresta/</a></p></body></html>