<html><body><h1>Ворог атакував крилатими ракетами Львівщину: є жертви</h1><hr/>Published Time: 2024-03-31T09:35:00+08:00<br>Author: Army Inform<br>Description: Про це йдеться в повідомленні Максима Козицького.    Зруйнована адмінбудівля. Була...<br>Images: <a href="https://armyinform.com.ua/wp-content/uploads/2024/03/33354556777.jpg">000000.jpg</a><br>Categories: Новини, Події, Регіони<br>Tags: Львівська область, Максим Козицький<br><div class="single-content">
<figure class="post-thumbnail">
<img alt="радянська крилата ракета" class="attachment-post-thumbnail size-post-thumbnail wp-post-image" height="711" src="../Images/2024-03-31T09-35-00-08-00/000000.jpg" srcset="../Images/2024-03-31T09-35-00-08-00/000000.jpg" width="1230"> <figcaption class="wp-caption-text">
		радянська крилата ракета. Джерело фото: wikipedia.org</figcaption>
</img></figure><!-- .post-thumbnail -->
<p><strong> Очільник Львівської обласної військової адміністрації Максим Козицький заявив, що ворог під час повітряної тривоги, яка тривала з 05:01 по 06:27 31 березня 2024 року, атакував крилатими ракетами той самий обʼєкт критичної інфраструктури на Львівщині, який був його ціллю 24 та 29 березня 2024 року. </strong></p>
<p>Про це йдеться в <a href="https://www.facebook.com/kozytskyy.maksym.official/posts/pfbid02LiS5Ykt1w1x1HCTUvWSVSZoxXrqfUwDSGCMDRpq4VQkrYhQL92hU9TnjNve5eHxrl" rel="nofollow" target="_blank">повідомленні</a> Максима Козицького.</p>
<p>Зруйнована адмінбудівля. Була пожежа. Вогнеборці оперативно загасили її.</p>
<p>Унаслідок атаки загинув чоловік.</p>
<p>Зараз рятувальники розбирають завали. Під ними ще можуть бути люди.</p>
<p>Як повідомляла АрміяInform, за <a href="https://armyinform.com.ua/2024/03/31/ppo-ukrayiny-zbyla-9-raket-ta-9-udarnyh-bpla-okupantiv/">даними</a> Повітряних Сил ЗСУ, у ніч на 31 березня 2024 року російські окупанти атакували 14 крилатими ракетами Х-101/Х-555, 11 ударними БПЛА типу Shahed, балістичною ракетою «Іскандер-М» та керованою авіаційною ракетою Х-59.</p>
<p>При цьому протиповітряна оборона України збила 9 крилатих ракет Х-101/Х-555 та 9 ударних БПЛА Shahed-136/131 російських окупантів.</p>
</div><p>Source: <a href="https://armyinform.com.ua/2024/03/31/vorog-atakuvav-krylatymy-raketamy-lvivshhynu-ye-zhertvy/">https://armyinform.com.ua/2024/03/31/vorog-atakuvav-krylatymy-raketamy-lvivshhynu-ye-zhertvy/</a></p></body></html>