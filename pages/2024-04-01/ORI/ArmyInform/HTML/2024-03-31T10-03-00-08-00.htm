<html><body><h1>На Харківщині в результаті російських обстрілів загинула людина</h1><hr/>Published Time: 2024-03-31T10:03:00+08:00<br>Author: Army Inform<br>Description: Про це йдеться в повідомленні Національної поліції України.    30 березня 2024 року...<br>Images: <a href="https://armyinform.com.ua/wp-content/uploads/2024/03/photo_2024-03-31_09-23-43.jpg">000000.jpg</a><br>Categories: Новини, Події, Регіони<br>Tags: атака ворога, Національна поліція України, Харківська область<br><div class="single-content">
<figure class="post-thumbnail">
<img alt="Наслідки російського удару по Харківщині 31.03.2024" class="attachment-post-thumbnail size-post-thumbnail wp-post-image" height="958" sizes="(max-width: 1280px) 100vw, 1280px" src="../Images/2024-03-31T10-03-00-08-00/000000.jpg" srcset="../Images/2024-03-31T10-03-00-08-00/000000.jpg" width="1280"> <figcaption class="wp-caption-text">
		Наслідки російського удару по Харківщині 31.03.2024. Джерело фото: t.me/UA_National_Police</figcaption>
</img></figure><!-- .post-thumbnail -->
<p><strong> Військові російської окупаційної армії завдали удари по Харкову та населених пунктах Ізюмського, Чугуївського, Куп'янського, Харківського районів. </strong></p>
<p>Про це йдеться в <a href="https://t.me/UA_National_Police/20693" rel="nofollow" target="_blank">повідомленні</a> Національної поліції України.</p>
<p>30 березня 2024 року близько 21:10 ворог обстріляв Харків. Поранення отримали 35-річний чоловік і 77-річна жінка. Пошкоджені житлові багатоповерхівки, приватні автомобілі.</p>
<p>31 березня 2024 року близько 00:35 військові рф обстріляли з РСЗВ «Ураган» селище Борова. Загинув 19-річний чоловік, 27-річний чоловік отримав поранення. Пошкоджені багатоквартирні будинки, магазин, приватні автомобілі.</p>
<p>Як повідомляла АрміяInform, за <a href="https://armyinform.com.ua/2024/03/31/ppo-ukrayiny-zbyla-9-raket-ta-9-udarnyh-bpla-okupantiv/">даними</a> Повітряних Сил ЗСУ, у ніч на 31 березня 2024 року російські окупанти атакували 14 крилатими ракетами Х-101/Х-555, 11 ударними БПЛА типу Shahed, балістичною ракетою «Іскандер-М» та керованою авіаційною ракетою Х-59.</p>
<p>При цьому протиповітряна оборона України збила 9 крилатих ракет Х-101/Х-555 та 9 ударних БПЛА Shahed-136/131 російських окупантів.</p>
</div><p>Source: <a href="https://armyinform.com.ua/2024/03/31/na-harkivshhyni-v-rezultati-rosijskyh-obstriliv-zagynula-lyudyna/">https://armyinform.com.ua/2024/03/31/na-harkivshhyni-v-rezultati-rosijskyh-obstriliv-zagynula-lyudyna/</a></p></body></html>