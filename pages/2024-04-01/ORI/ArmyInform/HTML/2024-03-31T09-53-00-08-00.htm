<html><body><h1>У Повітряних Силах розповіли про російські літаки біля кордону України</h1><hr/>Published Time: 2024-03-31T09:53:00+08:00<br>Author: Army Inform<br>Description: Свої коментарі Ілля Євлаш надав під час прямого ефіру телемарафону «Єдині новини» 31...<br>Images: <a href="https://armyinform.com.ua/wp-content/uploads/2024/03/2342343444.jpg">000000.jpg</a><br>Categories: Новини<br>Tags: атака ворога, Ілля Євлаш, Повітряні Сили<br><div class="single-content">
<figure class="post-thumbnail">
<img alt="Су-34" class="attachment-post-thumbnail size-post-thumbnail wp-post-image" height="717" src="../Images/2024-03-31T09-53-00-08-00/000000.jpg" srcset="../Images/2024-03-31T09-53-00-08-00/000000.jpg" width="1135"> <figcaption class="wp-caption-text">
		Су-34. Джерело фото: wikipedia.org</figcaption>
</img></figure><!-- .post-thumbnail -->
<p><strong> Речник Повітряних Сил Збройних Сил України майор Ілля Євлаш розповів, які російські літаки Сили оборони України фіксували цієї ночі біля кордону. </strong></p>
<p>Свої коментарі Ілля Євлаш надав під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» 31 березня 2024 року.</p>
<p>«Ми фіксували вздовж кордону з Україною російські багатоцільові Су-34 і Су-35… І, звісно, що досить часто доводиться очікувати від них неприємних сюрпризів у вигляді різних керованих авіаційних ракет, крилатих ракет», — заявив речник ПС ЗСУ.</p>
<p>При цьому він підкреслив, що Сили оборони України і, зокрема, Повітряні Сили постійно готові їх знищувати.</p>
<p>Як повідомляла АрміяInform, за <a href="https://armyinform.com.ua/2024/03/31/ppo-ukrayiny-zbyla-9-raket-ta-9-udarnyh-bpla-okupantiv/">даними</a> Повітряних Сил ЗСУ, у ніч на 31 березня 2024 року російські окупанти атакували 14 крилатими ракетами Х-101/Х-555, 11 ударними БПЛА типу Shahed, балістичною ракетою «Іскандер-М» та керованою авіаційною ракетою Х-59.</p>
<p>При цьому протиповітряна оборона України збила 9 крилатих ракет Х-101/Х-555 та 9 ударних БПЛА Shahed-136/131 російських окупантів.</p>
<p> </p>
</div><p>Source: <a href="https://armyinform.com.ua/2024/03/31/u-povitryanyh-sylah-rozpovily-pro-rosijski-litaky-bilya-kordonu-ukrayiny/">https://armyinform.com.ua/2024/03/31/u-povitryanyh-sylah-rozpovily-pro-rosijski-litaky-bilya-kordonu-ukrayiny/</a></p></body></html>