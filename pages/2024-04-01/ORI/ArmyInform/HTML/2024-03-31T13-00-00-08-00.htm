<html><body><h1>Кирило Буданов спрогнозував використання росіянами «калібрів»</h1><hr/>Published Time: 2024-03-31T13:00:00+08:00<br>Author: Army Inform<br>Description: Свою заяву Кирило Буданов зробив під час прямого ефіру телемарафону «Єдині новини» 31...<br>Images: <a href="https://armyinform.com.ua/wp-content/uploads/2024/03/44444222.jpg">000000.jpg</a><br>Categories: Новини<br>Tags: ГУР, калібри, Кирило Буданов<br><div class="single-content">
<figure class="post-thumbnail">
<img alt='Ракета "калібр"' class="attachment-post-thumbnail size-post-thumbnail wp-post-image" height="725" sizes="(max-width: 1737px) 100vw, 1737px" src="../Images/2024-03-31T13-00-00-08-00/000000.jpg" srcset="../Images/2024-03-31T13-00-00-08-00/000000.jpg" width="1737"> <figcaption class="wp-caption-text">
		Ракета "калібр". Джерело фото: wikipedia.org</figcaption>
</img></figure><!-- .post-thumbnail -->
<p><strong> Начальник Головного управління розвідки Міністерства оборони України генерал-лейтенант Кирило Буданов прогнозує, що найближчим часом російські окупанти, після тривалої паузи, знову завдадуть удару по Україні крилатими ракетами «калібр». </strong></p>
<p>Свою заяву Кирило Буданов зробив під час <a href="https://www.youtube.com/watch?v=T88RnpKNN_s" rel="nofollow" target="_blank">прямого ефіру</a> телемарафону «Єдині новини» 31 березня 2024 року.</p>
<p>«”калібри” накопичувались весь цей період. Вони абсолютно готові до застосування… Найближчим часом, думаю, ми побачимо знову «калібри», тому що кількість Х-101 значно скоротилася», — зазначив очільник ГУР.</p>
<p>За його словами, наразі «калібри» росіяни не використовують, бо накопичували.</p>
<p>«Не використовують. Було ухвалено рішення через те, що «калібр» є мнеш ефективним, ніж ракета Х-101, поки використовувати Х-101… Зараз технічно готові до їх («калібрів», — ред.) застосування. Поки флот накопичував свої ракети, повітряно-космічні сили російської федерації використовували ракети Х-101», — розповів Кирило Буданов.</p>
<p>Як повідомляла АрміяInform, раніше речниця Сил оборони півдня України Наталія Гуменюк <a href="https://armyinform.com.ua/2024/03/25/nataliya-gumenyuk-poyasnyla-vidsutnist-kalibriv-u-vorozhyh-udarah/">пояснила відсутність</a> «калібрів» у ворожих ударах.</p>
</div><p>Source: <a href="https://armyinform.com.ua/2024/03/31/kyrylo-budanov-sprognozuvav-vykorystannya-rosiyanamy-kalibriv/">https://armyinform.com.ua/2024/03/31/kyrylo-budanov-sprognozuvav-vykorystannya-rosiyanamy-kalibriv/</a></p></body></html>