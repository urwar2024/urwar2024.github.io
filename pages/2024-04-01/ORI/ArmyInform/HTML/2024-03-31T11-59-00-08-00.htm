<html><body><h1>Себастьян Лекорню анонсував нові поставки озброєння та ракет для України</h1><hr/>Published Time: 2024-03-31T11:59:00+08:00<br>Author: Army Inform<br>Description: Про це він повідомив в інтерв’ю виданню La Tribune, передає Укрінформ.    «Щоб утримувати...<br>Images: <a href="https://armyinform.com.ua/wp-content/uploads/2024/01/0f4649160433de71.jpg">000000.jpg</a><br>Categories: Новини<br>Tags: Себастьян Лекорню, Франція<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-03-31T11-59-00-08-00/000000.jpg" srcset="../Images/2024-03-31T11-59-00-08-00/000000.jpg" width="1200"> <figcaption class="wp-caption-text">
		SAMP/T</figcaption>
</img></figure><!-- .post-thumbnail -->
<p><strong> Міністр збройних сил Франції Себастьян Лекорню заявив, що Франція поставить Україні сотні бронемашин, ракети Aster та боєприпаси з дистанційним управлінням в межах нового пакета військової допомоги. </strong></p>
<p>Про це він повідомив в інтерв’ю виданню La Tribune, <a href="https://www.ukrinform.ua/rubric-world/3846773-francia-peredast-ukraini-raketi-bronemasini-ta-boepripasi-z-distancijnim-keruvannam-lekornu.html" rel="nofollow" target="_blank">передає</a> Укрінформ.</p>
<p>«Щоб утримувати таку велику лінію фронту, українській армії потрібні наші бронетранспортери: вони абсолютно необхідні для мобільності військ… Можемо говорити про сотні одиниць у 2024-му і на початку 2025 року», — заявив міністр.</p>
<p>Французьким бронетранспортерам VAB, як зазначається, вже понад 40 років, але вони придатні до експлуатації. У самій же французькій армії зараз VAB замінюють на бронемашини нового покоління Griffon.</p>
<p>Себастьян Лекорню повідомив, що пакет допомоги включатиме ракети Aster 30 для комплексів ППО SAMP/T Mamba.</p>
<p>«Ми також розробляємо боєприпаси з дистанційним управлінням в дуже короткі терміни, які будуть доставлені українцям цього літа», — додав він.</p>
<p>Як повідомляла АрміяInform, Франція <a href="https://armyinform.com.ua/2024/03/04/systemy-ppo-bronetehnika-i-rakety-francziya-opublikuvala-spysok-peredanoyi-ukrayini-zbroyi-za-dva-roky/">опублікувала</a> список переданої Україні зброї за два роки.</p>
</div><p>Source: <a href="https://armyinform.com.ua/2024/03/31/sebastyan-lekornyu-anonsuvav-novi-postavky-ozbroyennya-ta-raket-dlya-ukrayiny/">https://armyinform.com.ua/2024/03/31/sebastyan-lekornyu-anonsuvav-novi-postavky-ozbroyennya-ta-raket-dlya-ukrayiny/</a></p></body></html>