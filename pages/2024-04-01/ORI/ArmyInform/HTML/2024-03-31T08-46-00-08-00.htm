<html><body><h1>Польща посадила літаки після зниження російської загрози</h1><hr/>Published Time: 2024-03-31T08:46:00+08:00<br>Author: Army Inform<br>Description: Про це йдеться у повідомленні Оперативного командування Збройних сил Польщі.   ...<br>Images: <a href="https://armyinform.com.ua/wp-content/uploads/2024/03/gj-sgjxxoaax4_m.jpeg">000000.jpeg</a><br>Categories: Новини<br>Tags: Авіація, Польща, ракетна атака<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="628" src="../Images/2024-03-31T08-46-00-08-00/000000.jpeg" srcset="../Images/2024-03-31T08-46-00-08-00/000000.jpeg" width="1200"> </img></figure><!-- .post-thumbnail -->
<p><strong> Польща у зв’язку зі зниженням рівня загрози ракетних ударів російської авіації по території України припинила діяльність своєї авіації в повітряному просторі Польщі. </strong></p>
<p>Про це йдеться у <a href="https://twitter.com/DowOperSZ/status/1774300196010066346" rel="nofollow" target="_blank">повідомленні</a> Оперативного командування Збройних сил Польщі.</p>
<p>Зазначається, що розгорнуті сили та засоби повернулися до штатного режиму.</p>
<p>«Незважаючи на святковий період, це була чергова ніч підвищеної готовності польських систем та інтенсивної служби солдатів польської армії, які постійно стежать за ситуацією на території України та залишаються в постійній готовності забезпечити безпеку повітряного простору Польщі», — зазначається у повідомленні.</p>
<p>Польща оголошувала про підйом своєї авіації о 6:00 31 березня 2024 року.</p>
<p>Як повідомляла АрміяInform, за <a href="https://armyinform.com.ua/2024/03/31/ppo-ukrayiny-zbyla-9-raket-ta-9-udarnyh-bpla-okupantiv/">даними</a> Повітряних Сил ЗСУ, у ніч на 31 березня 2024 року російські окупанти атакували 14 крилатими ракетами Х-101/Х-555, 11 ударними БПЛА типу Shahed, балістичною ракетою «Іскандер-М» та керованою авіаційною ракетою Х-59.</p>
<p>При цьому протиповітряна оборона України збила 9 крилатих ракет Х-101/Х-555 та 9 ударних БПЛА Shahed-136/131 російських окупантів.</p>
</div><p>Source: <a href="https://armyinform.com.ua/2024/03/31/polshha-posadyla-litaky-pislya-znyzhennya-rosijskoyi-zagrozy/">https://armyinform.com.ua/2024/03/31/polshha-posadyla-litaky-pislya-znyzhennya-rosijskoyi-zagrozy/</a></p></body></html>