<html><body><h1>Понад 200 дронів за добу: окупанти активізували аеророзвідку на півдні</h1><hr/>Published Time: 2024-03-31T13:40:00+08:00<br>Author: Army Inform<br>Description: Про ситуацію на полі бою розповіли у Силах оборони півдня.    «Ворог не полишає намірів...<br>Images: <a href="https://armyinform.com.ua/wp-content/uploads/2024/02/imgonline-com-ua-resize-89fmpnnqc4vv657e-690x398-1.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, Сили оборони півдня, хроніка війна<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="398" src="../Images/2024-03-31T13-40-00-08-00/000000.jpg" srcset="../Images/2024-03-31T13-40-00-08-00/000000.jpg" width="690"> </img></figure><!-- .post-thumbnail -->
<p><strong> На півдні України загарбники посилили аеророзвідку, тиснуть артилерійськими обстрілами, продовжують застосовувати ударні дрони </strong></p>
<p>Про ситуацію на полі бою <a href="https://t.me/SJTF_Odes/7763" rel="nofollow" target="_blank">розповіли</a> у Силах оборони півдня.</p>
<p>«Ворог не полишає намірів вибити наші підрозділи із зайнятих позицій. Здійснив 5 штурмів на Оріхівському напрямку, з яких 3 в районі Роботиного, та 2 в районі Старомайорського. На лівобережжі Дніпра ворог провів 2 штурми», — йдеться в повідомленні.</p>
<p>Як зазначають військові, вже традиційно ворог не залучає бронетехніку. Зі значними втратами окупанти відійшли на свої вихідні позиції. Водночас наші бійці продовжують здійснювати комплексні заходи з утримання та укріплення позицій.</p>
<p>«Із зміною погоди окупанти посилили аеророзвідку — понад 200 розвіддронів за добу зафіксовано в операційній зоні», — заявили в Силах оборони півдня.</p>
<p>На полі бою продовжуються артилерійські обстріли, ворог масово застосовує ударні дрони різних модифікацій, зокрема і зі скидом осколкових боєприпасів.</p>
<p>«На Оріхівському напрямку ворог застосовує і авіацію», — додали військові.</p>
<p>Як повідомляла <a href="https://armyinform.com.ua/2024/03/31/za-dobu-vorog-atakuvav-128-naselenyh-punktiv-ukrayiny/">АрміяInform</a>, за минулу добу ворог атакував 128 населених пунктів України.</p>
</div><p>Source: <a href="https://armyinform.com.ua/2024/03/31/ponad-200-droniv-za-dobu-okupanty-aktyvizuvaly-aerorozvidku-na-pivdni/">https://armyinform.com.ua/2024/03/31/ponad-200-droniv-za-dobu-okupanty-aktyvizuvaly-aerorozvidku-na-pivdni/</a></p></body></html>