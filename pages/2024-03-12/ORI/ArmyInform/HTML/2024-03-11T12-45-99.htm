<html><body><h1>Жителька Одеси піде під суд — передавала ворогу через Telegram розташування підрозділів тероборони та морпіхів</h1><hr/>Published Time: 2024-03-11T12-45-99<br>Author: Army Inform<br>Description: Про це повідомляє Офіс Генерального прокурора.    Слідством встановлено, що обвинувачена...<br>Images: <a href="https://armyinform.com.ua/wp-content/uploads/2024/03/photo_5438161151109225117_y.jpg">000000.jpg</a><br>Categories: Новини<br>Tags: агресія рф, війна, військові злочини рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="621" sizes="(max-width: 827px) 100vw, 827px" src="../Images/2024-03-11T12-45-99/000000.jpg" srcset="../Images/2024-03-11T12-45-99/000000.jpg" width="827"> </img></figure><!-- .post-thumbnail -->
<p><strong> До суду скеровано обвинувальний акт стосовно жительки Одеси за «злив» даних про місця базування підрозділів тероборони та морської піхоти. </strong></p>
<p>Про це <a href="https://www.gp.gov.ua/ua/posts/za-vtrucannya-prokuraturi-na-volini-derzavi-povernuto-zemli-lisgospu-vartistyu-109-mln-grn" rel="nofollow" target="_blank">повідомляє</a> Офіс Генерального прокурора.</p>
<p>Слідством встановлено, що обвинувачена співпрацювала з представниками спецслужб рф. Вона передавала через Telegram координати місць дислокації особового складу і вогневих позицій Збройних Сил України, розміщених на території Одеси та м. Чорноморськ Одеської області.</p>
<p>Зазначається, що у «зоні особливої уваги» ворога була інформація про розташування особового складу підрозділів Сил тероборони та морської піхоти в окремих адмінбудівлях на території регіону.</p>
<p>У листопаді 2023 року правоохоронці затримали жінку. Під час обшуків у її квартирі вилучено мобільний телефон із доказами співпраці з кадровим співробітником розвідувального центру гу гш зс рф.</p>
<p>Наразі обвинувачена перебуває під вартою.</p>
<p>Як повідомляла АрміяInform, затримано агентку фсб, яка <a class="" href="https://armyinform.com.ua/2024/03/11/vyhvalyala-putina-ta-shpyguvala-za-vijskovymy-aerodromamy-i-medzakladamy-zatrymano-agentku-fsb/" title="Читати: Вихваляла путіна та шпигувала за військовими аеродромами і медзакладами: затримано агентку фсб">вихваляла </a>путіна та шпигувала за військовими аеродромами і медзакладами.</p>
</div><p>Source: <a href="https://armyinform.com.ua/2024/03/11/zhytelka-odesy-pide-pid-sud-peredavala-vorogu-cherez-telegram-roztashuvannya-pidrozdiliv-teroborony-ta-morpihiv/">https://armyinform.com.ua/2024/03/11/zhytelka-odesy-pide-pid-sud-peredavala-vorogu-cherez-telegram-roztashuvannya-pidrozdiliv-teroborony-ta-morpihiv/</a></p></body></html>