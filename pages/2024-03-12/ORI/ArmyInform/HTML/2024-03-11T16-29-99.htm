<html><body><h1>На Чернігівщині росіяни використовують безпілотники із запалювальною сумішшю</h1><hr/>Published Time: 2024-03-11T16-29-99<br>Author: Army Inform<br>Description: Про це повідомляє пресслужба ДПСУ.    «Спостерігаємо новий рівень безвідповідальності з...<br>Images: <a href="https://armyinform.com.ua/wp-content/uploads/2024/03/430057489_917769353687784_814234543455402858_n.jpg">000000.jpg</a><br>Categories: Новини<br>Tags: агресія рф, війна, ворожі обстріли, вторгнення рф, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="419" src="../Images/2024-03-11T16-29-99/000000.jpg" srcset="../Images/2024-03-11T16-29-99/000000.jpg" width="745"> </img></figure><!-- .post-thumbnail -->
<p><strong> На прикордонні Чернігівської області російські війська почали застосувати безпілотники із запалювальною сумішшю, які спричиняють пожежі. </strong></p>
<p>Про це <a href="https://www.facebook.com/pivnichniy.kordon/posts/pfbid0JkQacihzGvKQbeowSg9fjCc1DALmjLg1ZaqmPXwHEjshKQrbMg34ydFX5Y6nBa9Al" rel="nofollow" target="_blank">повідомляє</a> пресслужба ДПСУ.</p>
<p>«Спостерігаємо новий рівень безвідповідальності з боку росіян. Прояви агресії росії щоденно відображають безглуздість та небезпеку її дій. Окупанти, здавалося б, вичерпали всі можливі способи нашкодити Україні, але зараз вони вирішили випробувати навіть безпілотники з запалювальною сумішшю», — йдеться у повідомленні.</p>
<p>У ДПСУ розповіли, що днями в одній з прикордонних громад на Чернігівщині прикордонники зафіксували факт скидання з ворожого БПЛА невідомого предмета, який після удару об землю загорівся.</p>
<p>«Прикордонники вчасно зреагували на підступні дії агресора, і не дали пожежі поширитися та зашкодити природі, яка наразі квітне весною», — додали у відомстві.</p>
<p>Як повідомляла АрміяInform, на Чернігівщині та Сумщині за добу <a href="https://armyinform.com.ua/2024/03/11/na-chernigivshhyni-ta-sumshhyni-za-dobu-zafiksovano-36-vorozhyh-obstriliv-prykordonnyh-terytorij/" rel="bookmark">зафіксовано</a> 36 ворожих обстрілів прикордонних територій.</p>
</div><p>Source: <a href="https://armyinform.com.ua/2024/03/11/na-chernigivshhyni-rosiyany-vykorystovuyut-bezpilotnyky-iz-zapalyuvalnoyu-sumishshyu/">https://armyinform.com.ua/2024/03/11/na-chernigivshhyni-rosiyany-vykorystovuyut-bezpilotnyky-iz-zapalyuvalnoyu-sumishshyu/</a></p></body></html>