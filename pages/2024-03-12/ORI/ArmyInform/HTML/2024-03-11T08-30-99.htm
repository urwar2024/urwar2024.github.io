<html><body><h1>Наталія Гуменюк: Цієї ночі ворог намагався максимально потужно вдарити по Одесі</h1><hr/>Published Time: 2024-03-11T08-30-99<br>Author: Army Inform<br>Description: Про це розповіла речниця Сил оборони півдня України полковник Наталія Гуменюк в ефірі...<br>Images: <a href="https://armyinform.com.ua/wp-content/uploads/2023/10/ppo-znyshhyly-shahediv.jpg">000000.jpg</a><br>Categories: Новини<br>Tags: stoprussia, агресія рф, Наталія Гуменюк<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="550" src="../Images/2024-03-11T08-30-99/000000.jpg" srcset="../Images/2024-03-11T08-30-99/000000.jpg" width="1000"> </img></figure><!-- .post-thumbnail -->
<p><strong> Уночі 11 березня ворог намагався здійснити максимально потужний удар по Одеській області. </strong></p>
<p>Про це розповіла речниця Сил оборони півдня України полковник Наталія Гуменюк в ефірі телемарафону.</p>
<p>За її словами, Одещину протягом більш ніж півтори години атакували дрони з акваторії Чорного моря, намагалися прокладати собі маршрути промисловими та житловими кварталами. Багато маневрів здійснювали саме серед житлової забудови.</p>
<p>«На жаль, в Одеській області є влучання в інфраструктурний об‘єкт: пошкоджено адміністративні будівлі, але поки що інформація про постраждалих не надходила. Пожежу оперативно ліквідовано, у більшості випадків це було локальне ураження, що не становить потужної загрози для інших людей», — розповіла Наталія Гуменюк.</p>
<p>Вона нагадала, що попередня дронова атака була близько 40 одиниць і розсереджена по різних напрямках, а цього разу ворог атакував не тільки південь, а й східний напрямок, зокрема на Харківську область.</p>
<p>Як повідомляла<a href="https://armyinform.com.ua/2024/03/11/za-berezen-syly-ppo-zbyly-151-zi-175-shahediv/?utm_source=mainnews&amp;utm_medium=article&amp;utm_campaign=traficsource"> АрміяInform</a>, від початку березня росіяни направили в Україну 175 «шахедів», 151 із них було збито.</p>
</div><p>Source: <a href="https://armyinform.com.ua/2024/03/11/nataliya-gumenyuk-cziyeyi-nochi-vorog-namagavsya-maksymalno-potuzhno-vdaryty-po-odesi/">https://armyinform.com.ua/2024/03/11/nataliya-gumenyuk-cziyeyi-nochi-vorog-namagavsya-maksymalno-potuzhno-vdaryty-po-odesi/</a></p></body></html>