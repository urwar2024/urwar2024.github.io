<html><body><h1>Суддя, що видала ордер на арешт путіна, стала головою Міжнародного кримінального суду</h1><hr/>Published Time: 2024-03-11T20-22-99<br>Author: Army Inform<br>Description: Про це повідомив Уповноважений Верховної Ради з прав людини Дмитро Лубінець.    Він...<br>Images: <a href="https://armyinform.com.ua/wp-content/uploads/2024/03/mks.jpg">000000.jpg</a><br>Categories: Новини<br>Tags: Дмитро Лубінець, МКС, Путін<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="952" src="../Images/2024-03-11T20-22-99/000000.jpg" srcset="../Images/2024-03-11T20-22-99/000000.jpg" width="1280"> </img></figure><!-- .post-thumbnail -->
<p><strong> 11 березня судді Міжнародного кримінального суду (МКС) на пленарному засіданні обрали суддю Томоко Акане головою суду.  </strong></p>
<p>Про це <a href="https://t.me/dmytro_lubinetzs/5148" rel="nofollow" target="_blank">повідомив</a> Уповноважений Верховної Ради з прав людини Дмитро Лубінець.</p>
<p>Він нагадав, що саме Томоко Акане видала у березні 2023 року ордери на арешт президента рф путіна та уповноваженої з прав дитини в Росії марії львової-бєлової за незаконну депортацію українських дітей. Після цього Томоко Акане була оголошена росією у розшук, бо слідчий комітет рф завів справу на неї за неназваною кримінальною статтею.</p>
<p>Окрім Томоко Акане у президію МКС увійшли суддя Росаріо Сальваторе Айтала — першим віцепрезидентом, а також суддя Рейне Алапіні-Гансу — другим віцепрезидентом.</p>
<p>Президія МКС складається з трьох осіб і обирається на три роки, мандат починає діяти негайно після обрання.</p>
<p>Раніше <a href="https://armyinform.com.ua/2024/03/05/mizhnarodnyj-kryminalnyj-sud-vydav-order-na-aresht-dvoh-rosijskyh-komanduvachiv/">АрміяInform повідомляла</a>, що Міжнародний кримінальний суд видав ордер на арешт двох російських генералів.</p>
</div><p>Source: <a href="https://armyinform.com.ua/2024/03/11/suddya-shho-vydala-order-na-aresht-putina-stala-golovoyu-mizhnarodnogo-kryminalnogo-sudu/">https://armyinform.com.ua/2024/03/11/suddya-shho-vydala-order-na-aresht-putina-stala-golovoyu-mizhnarodnogo-kryminalnogo-sudu/</a></p></body></html>