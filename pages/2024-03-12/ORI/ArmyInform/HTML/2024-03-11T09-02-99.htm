<html><body><h1>У ВМС ЗСУ вказали на унікальну паузу з виведенням ворожих кораблів у Чорне море</h1><hr/>Published Time: 2024-03-11T09-02-99<br>Author: Army Inform<br>Description: Відповідні коментарі Дмитро Плетенчук надав під час прямого ефіру телемарафону «Єдині...<br>Images: <a href="https://armyinform.com.ua/wp-content/uploads/2024/03/6396ca82663b35.01477887.webp">000000.webp</a><br>Categories: Важливо, Новини<br>Tags: агресія рф, війна, військові кораблі, ВМС ЗС України, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-11T09-02-99/000000.png" srcset="../Images/2024-03-11T09-02-99/000000.png" width="1200"> </img></figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів, що такої довгої паузи з виведенням кораблів російського окупаційного флоту в Чорне море не було навіть після знищення Україною російського катера «івановєц». </strong></p>
<p>Відповідні коментарі Дмитро Плетенчук надав під час прямого ефіру телемарафону «Єдині новини» вранці 11 березня 2024 року, передає АрміяInform.</p>
<p>«Ворог зараз не виводить кораблі взагалі в акваторію Чорного моря. Такої паузи довгої не було навіть після знищення першого з трьох кораблів, коли знищили катер “івановєц”», — зазначив він.</p>
<p>Водночас речник ВМС ЗСУ спрогнозував, що російській федерації таки доведеться вивести свій корабель у Чорне море для виконання завдань.</p>
<p>«І тим не менше одного дня вони все одно будуть вимушені повернутися до виконання завдань. Завдань у них достатньо. І так, слід враховувати будь-які рухи ворожого корабельного складу. І, звісно, ми це враховуємо», — зазначив Дмитро Плетенчук.</p>
<p>Як повідомляла АрміяInform, раніше у ВМС ЗСУ <a href="https://armyinform.com.ua/2024/03/07/u-vms-zsu-sprognozuvaly-novu-czil-dlya-znyshhennya-u-rosijskomu-floti/">спрогнозували</a> нову ціль для знищення в російському флоті.</p>
</div><p>Source: <a href="https://armyinform.com.ua/2024/03/11/u-vms-zsu-vkazaly-na-unikalnu-pauzu-z-vyvedennyam-vorogom-korabliv-u-chorne-more/">https://armyinform.com.ua/2024/03/11/u-vms-zsu-vkazaly-na-unikalnu-pauzu-z-vyvedennyam-vorogom-korabliv-u-chorne-more/</a></p></body></html>