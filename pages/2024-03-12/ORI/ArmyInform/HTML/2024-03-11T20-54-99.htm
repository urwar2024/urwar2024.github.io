<html><body><h1>На півдні ворог почав атакувати Времівський виступ</h1><hr/>Published Time: 2024-03-11T20-54-99<br>Author: Army Inform<br>Description: Про це заявив 11 березня в ефірі телемарафону «Єдині новини» начальник відділу зв’язків з...<br>Images: <a href="https://armyinform.com.ua/wp-content/uploads/2024/03/lyhovij.png">000000.png</a><br>Categories: Новини<br>Tags: Времівський виступ, Дмитро Лиховій, ОСУВ «Таврія»<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="965" sizes="(max-width: 1797px) 100vw, 1797px" src="../Images/2024-03-11T20-54-99/000000.png" srcset="../Images/2024-03-11T20-54-99/000000.png" width="1797"> </img></figure><!-- .post-thumbnail -->
<p><strong> Територію на межі Запорізької і Донецької областей росіяни почали штурмувати останніми днями.  </strong></p>
<p>Про це заявив <a href="https://www.youtube.com/live/eCFlyGetmQU?si=Lw2JSzcgpacz0uUB" rel="nofollow" target="_blank">11 березня</a> в ефірі телемарафону «Єдині новини» начальник відділу зв’язків з громадськістю оперативно-стратегічного угруповання військ «Таврія» капітан Дмитро Лиховій.</p>
<p>«Раніше там була спокійніша ситуація, а зараз помітно, що це ще одна точка, де противник намагається наступати», — повідомив Дмитро Лиховій.</p>
<p>Він уточнив, що штурми відбуваються в пішому порядку, в районі сіл Урожайне та Старомайорське. Дмитро Лиховій пов’язав ці атаки з наближенням так званих «виборів» в росії.</p>
<p>«Окупаційним військам треба показувати якийсь результат, і їм принципово повернути ті території, які були деокуповані під час нашого наступу минулого року», — сказав Дмитро Лиховій.</p>
<p>Він також повідомив, що ворог продовжує тиснути в районі Роботине, але інтенсивність штурмів там зменшилася.</p>
<p>Раніше <a href="https://armyinform.com.ua/2024/03/11/sso-pokazaly-yak-znyshhyly-za-dopomogoyu-himars-rosijskyj-reb-palantyn/">АрміяInform повідомляла</a>, що на півдні українські захисники знищили рідкісний російський комплекс РЕБ «Палантин».</p>
<p> </p>
</div><p>Source: <a href="https://armyinform.com.ua/2024/03/11/na-pivdni-vorog-pochav-atakuvaty-vremivskyj-vystup/">https://armyinform.com.ua/2024/03/11/na-pivdni-vorog-pochav-atakuvaty-vremivskyj-vystup/</a></p></body></html>