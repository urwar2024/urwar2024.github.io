<html><body><h1>Українські захисники знищили рідкісний російський комплекс РЕБ «Палантин»</h1><hr/>Published Time: 2024-03-11T14-39-99<br>Author: Army Inform<br>Description: Про це в телемарафоні повідомив начальник відділу зв’язків з громадськістю ОСУВ «Таврія»...<br>Images: <a href="https://armyinform.com.ua/wp-content/uploads/2024/03/vsu-unichtozhili-novejshij-vrazheskij-kompleks-reb-palantin-edit-1097369762563795.webp">000000.webp</a><br>Categories: Новини<br>Tags: stoprussia, агресія рф, війна, вторгнення рф, втрати ворога, ОСУВ «Таврія», РЕБ «Палантин»<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-11T14-39-99/000000.png" srcset="../Images/2024-03-11T14-39-99/000000.png" width="1200"> </img></figure><!-- .post-thumbnail -->
<p><strong> На Запоріжжі наші військовослужбовці знищили рідкісний російський комплекс радіоелектронної боротьби «Палантин-К». </strong></p>
<p>Про це в телемарафоні повідомив начальник відділу зв’язків з громадськістю ОСУВ «Таврія» капітан Дмитро Лиховій.</p>
<p>«Так, 10 березня було уражено рідкісний російський комплекс РЕБ „Палантин-К“ та станцію РЕБ РБ-341В „Лєєр“ — це робота ракетних військ ОСУВ „Таврія“ на Запорізькому напрямку», — заявив він.</p>
<p>Дмитро Лиховій нагадав, що раніше в операційній зоні ОСУВ «Таврія» було уражено станції РЕБ Р330-Ж «Житель» та РБ-341В «Леєр-3».</p>
<p>«Минулого дня наші воїни також знищили ЗРК «Бук-М2» і РСЗВ БМ-21 «Град», — резюмував офіцер.</p>
<p>Як повідомляла <a href="https://armyinform.com.ua/2024/03/11/zsu-spalyly-shhe-odyn-rosijskyj-solnczepok/">АрміяInform</a>, воїни Збройних Сил України знищили важку вогнеметну систему ТОС-1А «Солнцепьок» окупантів.</p>
</div><p>Source: <a href="https://armyinform.com.ua/2024/03/11/ukrayinski-zahysnyky-znyshhyly-ridkisnyj-rosijskyj-kompleks-reb-palantyn/">https://armyinform.com.ua/2024/03/11/ukrayinski-zahysnyky-znyshhyly-ridkisnyj-rosijskyj-kompleks-reb-palantyn/</a></p></body></html>