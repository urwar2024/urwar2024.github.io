<html><body><h1>Вихваляла путіна та шпигувала за військовими аеродромами і медзакладами: затримано агентку фсб</h1><hr/>Published Time: 2024-03-11T10-14-99<br>Author: Army Inform<br>Description: Про це повідомляє Служба безпеки України.    За вказівкою російської спецслужби вона...<br>Images: <a href="https://armyinform.com.ua/wp-content/uploads/2024/03/f758ad0b1d51d3b08931498166964be0.jpeg">000000.jpeg</a><br>Categories: Новини<br>Tags: агент рф, війна, вторгнення рф, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1333" sizes="(max-width: 2000px) 100vw, 2000px" src="../Images/2024-03-11T10-14-99/000000.jpeg" srcset="../Images/2024-03-11T10-14-99/000000.jpeg" width="2000"> </img></figure><!-- .post-thumbnail -->
<p><strong> На Вінниччині СБУ затримала дружину «ексрегіонала», яка збирала інформацію про Сили оборони та виправдовувала збройну агресію рф. </strong></p>
<p>Про це <a href="https://ssu.gov.ua/novyny/sbu-zatrymala-druzhynu-eksrehionala-yaka-vykhvaliala-putina-ta-shpyhuvala-dlia-fsb-na-vinnychchyni" rel="nofollow" target="_blank">повідомляє</a> Служба безпеки України.</p>
<p>За вказівкою російської спецслужби вона намагалась виявити аеродроми з бойовими літаками та гелікоптерами ЗСУ, а також з’ясувати наявність ППО поблизу авіаційних об’єктів. Крім того, зловмисниця цікавилась геолокаціями медзакладів, де лікуються українські захисники, та розвідувала маршрути руху військових ешелонів.</p>
<p>У разі отримання інформації, агресор планував використати її для підготовки ракетно-дронових ударів по регіону. Співробітники СБУ своєчасно викрили російську агентку, а потім «покроково» задокументували її злочинну діяльність і затримали.</p>
<p>Фігуранткою виявилась дружина колишнього функціонера партії регіонів, який до 2015 року очолював місцеву райраду.</p>
<p>Завдяки оперативному реагуванню Служби безпеки вдалося запобігти ворожим ударам по стратегічній інфраструктурі на території області.</p>
<p>Також у ході розслідування було встановлено, що фігурантка з анонімного акаунту в «однокласниках» закликала до підтримки путіна та виправдовувала вторгнення російських військ в Україну.</p>
<p>За даними слідства, саме через свою антиукраїнську активність у забороненій соцмережі вона потрапила у поле зору фсб і була завербована.</p>
<p>Наразі зловмисниця перебуває під вартою. Їй загрожує довічне ув’язнення з конфіскацією майна.</p>
<p>Як повідомляла АрміяInform,<a href="https://armyinform.com.ua/2024/03/08/vykryto-suddyu-yakyj-zlyvav-vorogu-informacziyu-pro-svoyih-koleg-ta-zsu/"> викрито</a> суддю, який «зливав» ворогу інформацію про своїх колег та ЗСУ.</p>
</div><p>Source: <a href="https://armyinform.com.ua/2024/03/11/vyhvalyala-putina-ta-shpyguvala-za-vijskovymy-aerodromamy-i-medzakladamy-zatrymano-agentku-fsb/">https://armyinform.com.ua/2024/03/11/vyhvalyala-putina-ta-shpyguvala-za-vijskovymy-aerodromamy-i-medzakladamy-zatrymano-agentku-fsb/</a></p></body></html>