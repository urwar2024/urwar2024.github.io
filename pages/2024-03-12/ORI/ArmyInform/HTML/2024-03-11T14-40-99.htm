<html><body><h1>Півтора десятка російських солдатів засуджено за жорстокість у селі Ягідному</h1><hr/>Published Time: 2024-03-11T14-40-99<br>Author: Army Inform<br>Description: Про вирок суду повідомив 11 березня Офіс Генерального прокурора.    У порядку...<br>Images: <a href="https://armyinform.com.ua/wp-content/uploads/2024/03/vyrok-po-zlochynczyam-u-yagidnomu.jpg">000000.jpg</a><br>Categories: Новини<br>Tags: воєнні злочини рф, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="862" src="../Images/2024-03-11T14-40-99/000000.jpg" srcset="../Images/2024-03-11T14-40-99/000000.jpg" width="1280"> </img></figure><!-- .post-thumbnail -->
<p><strong> Під час окупації села Ягідного Чернігівського району росіяни позбавили волі та насильно утримували в підвалі місцевої школи 368 заручників, з яких 69 неповнолітніх.  </strong></p>
<p>Про вирок суду<a href="https://t.me/pgo_gov_ua/22318" rel="nofollow" target="_blank"> повідомив 11 березня</a> Офіс Генерального прокурора.</p>
<p>У порядку спеціального судового розгляду визнано винними у порушенні законів та звичаїв війни, вчинених групою осіб, 15 російських військовослужбовців.</p>
<p>Кожного з них засуджено до 12 років позбавлення волі.</p>
<p>Місцеві мешканці використовувались для прикриття командного пункту від можливих наступальних дій з боку ЗСУ.</p>
<p>Через нелюдські умови утримання та ненадання необхідної медичної допомоги в підвалі померло 10 цивільних осіб.</p>
<p>Раніше <a href="https://armyinform.com.ua/2024/03/08/eksvijskovogo-iz-krymu-zasudyly-do-15-rokiv-tyurmy-za-derzhzradu/">АрміяInform повідомляла</a>, що ексвійськового з Криму засудили до 15 років тюрми за держзраду.</p>
<p> </p>
</div><p>Source: <a href="https://armyinform.com.ua/2024/03/11/pivtora-desyatky-rosijskyh-soldat-zasudzheni-za-zhorstokist-u-seli-yagidnomu/">https://armyinform.com.ua/2024/03/11/pivtora-desyatky-rosijskyh-soldat-zasudzheni-za-zhorstokist-u-seli-yagidnomu/</a></p></body></html>