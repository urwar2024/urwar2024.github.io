<html><body><h1>Мін’юст вимагає застосувати санкції до підприємства рф, що виготовляє ракетні комплекси</h1><hr/>Published Time: 2024-03-11T12-16-99<br>Author: Army Inform<br>Description: Про це інформує пресслужба міністерства.    «8 березня 2024 року Міністерством юстиції...<br>Images: <a href="https://armyinform.com.ua/wp-content/uploads/2022/03/sankcziyi.jpg">000000.jpg</a><br>Categories: Новини<br>Tags: агресія рф, війна, санкції<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="762" src="../Images/2024-03-11T12-16-99/000000.jpg" srcset="../Images/2024-03-11T12-16-99/000000.jpg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Міні'юст подало позов до Вищого антикорупційного суду про застосування санкцій до російського підприємства, що розробляє та виготовляє військову техніку — АТ «Науково-виробнича корпорація «Конструкторське бюро машинобудування». </strong></p>
<p>Про це <a href="https://minjust.gov.ua/news/ministry/minyust-podav-pozov-pro-zastosuvannya-sanktsii-do-at-nvk-konstruktorske-byuro-mashinobuduvannya" rel="nofollow" target="_blank">інформує</a> пресслужба міністерства.</p>
<p>«8 березня 2024 року Міністерством юстиції України подано до Вищого антикорупційного суду позов про застосування санкції, передбаченої пунктом 1-1 частини першої статті 4 Закону України «Про санкції» до Акціонерного товариства «Науково-виробнича корпорація «Конструкторське бюро машинобудування», за участі третіх осіб, які не заявляють самостійних вимог: Акціонерного товариства «НВО «Високоточні комплекси», Державної корпорації зі сприяння розробці, виробництву та експорту високотехнологічної промислової продукції «ростех», Товариства з обмеженою відповідальністю «Науково-виробничий комплекс «Фотоприлад», — йдеться в повідомленні.</p>
<p>У міністерстві зазначають, що Акціонерне товариство «Науково-виробнича корпорація «Конструкторське бюро машинобудування» (АТ «НВК «КБМ») є підприємством у росії, що розробляє та виготовляє військову техніку, зокрема високоточні тактичні ракетні комплекси, оперативно-тактичні ракетні комплекси, зенітно-ракетні комплекси, протитанкові ракетні комплекси на замовлення міністерства оборони, чим посилює військовий потенціал російської федерації, яка залучає зазначену військову техніку під час здійснення збройної агресії проти України.</p>
<p>Як повідомляла АрміяInform, США <a href="https://armyinform.com.ua/2024/03/10/ssha-vvely-sankcziyi-proty-kompanij-yaki-spryyaly-diyalnosti-pvk-vagner/">ввели санкції</a> проти компаній, які сприяли діяльності пвк «вагнер».</p>
</div><p>Source: <a href="https://armyinform.com.ua/2024/03/11/minyust-vymagaye-zastosuvaty-sankcziyi-do-pidpryyemstva-rf-shho-vygotovlyaye-raketni-kompleksy/">https://armyinform.com.ua/2024/03/11/minyust-vymagaye-zastosuvaty-sankcziyi-do-pidpryyemstva-rf-shho-vygotovlyaye-raketni-kompleksy/</a></p></body></html>