<html><body><h1>В Ізюмі затримали місцеву жительку, яка коригувала ракетні удари по місту</h1><hr/>Published Time: 2024-03-11T13-16-99<br>Author: Army Inform<br>Description: Про це повідомила 11 березня СБУ.    За даними слідства, жінка намагалась встановити...<br>Images: <a href="https://armyinform.com.ua/wp-content/uploads/2024/03/izyum_zradnyczya.jpg">000000.jpg</a><br>Categories: Новини<br>Tags: зрадники, Ізюм, СБУ, шпигуни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-11T13-16-99/000000.jpg" srcset="../Images/2024-03-11T13-16-99/000000.jpg" width="1280"> </img></figure><!-- .post-thumbnail -->
<p><strong> Зловмисниця також відстежувала маршрути руху військових колон ЗСУ у напрямку передової. </strong></p>
<p>Про це <a href="https://t.me/SBUkr/11382" rel="nofollow" target="_blank">повідомила 11 березня</a> СБУ.</p>
<p>За даними слідства, жінка намагалась встановити місця найбільшого зосередження українських захисників з важким озброєнням.</p>
<p>Крім того, зловмисниця «звітувала» окупантам про наслідки повітряних атак рф по території області.</p>
<p>Отримані відомості загарбники використовували для підготовки нових та коригування повторних обстрілів східного регіону, зокрема міста Ізюм.</p>
<p>За даними слідства, фігуранткою виявилась місцева жителька, яка з березня 2022 року співпрацювала з воєнною розвідкою країни-агресора.</p>
<p>Щоб залучити її до співробітництва, російська спецслужба залучила свого агента — бойовика окупаційного угруповання Південного військового округу рф.</p>
<p>Саме він познайомився з жінкою через спілкування у заборонених «однокласниках», а потім відпрацював їй завдання розвідувально-підривної діяльності.</p>
<p>Для збору даних ворожа інформаторка обходила місцевість, а також «втемну» розпитувала про «останні новини» у знайомих.</p>
<p>Отримані відомості вона месенджером передавала бойовику, а він вже «доповідав» кадровому співробітнику головного управління генштабу збройних сил росії.</p>
<p>Під час обшуків у помешканні затриманої виявлено мобільний телефон із доказами злочинних дій.</p>
<p>Наразі фігурантці повідомлено про підозру за ч. 3 ст. 114-2 Кримінального кодексу України (несанкціоноване поширення інформації про переміщення або розміщення ЗСУ чи інших утворених відповідно до законів України військових формувань, вчинене в умовах воєнного стану).</p>
<p>Зловмисниця перебуває під вартою. Їй загрожує до 12 років тюрми.</p>
<p>Раніше <a href="https://armyinform.com.ua/2024/03/11/zhytelka-odesy-pide-pid-sud-peredavala-vorogu-cherez-telegram-roztashuvannya-pidrozdiliv-teroborony-ta-morpihiv/">АрміяInform повідомляла</a>, що жителька Одеси піде під суд за передачу ворогу інформації про розташування підрозділів тероборони та морпіхів.</p>
</div><p>Source: <a href="https://armyinform.com.ua/2024/03/11/v-izyumi-zatrymaly-misczevu-zhytelku-yaka-koryguvala-raketni-udary-po-izyumu/">https://armyinform.com.ua/2024/03/11/v-izyumi-zatrymaly-misczevu-zhytelku-yaka-koryguvala-raketni-udary-po-izyumu/</a></p></body></html>