<html><body>
<div class='article'>
<div class='title'><h1>Українські правоохоронці в Гаазі представили результати розслідування воєнних злочинів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це заявив перший заступник Голови Нацполіції — начальник Головного слідчого...'/>
<meta property='published_time' content='2024-03-11T11-55-99'/>
<meta property='tags' content='війна, воєнні злочини зс рф'/>
<meta property='images'> content='https://armyinform.com.ua/wp-content/uploads/2024/03/img_8443.png'/>
Author: Army Inform
<br>
Categories: Новини
<br>
Description: Про це заявив перший заступник Голови Нацполіції — начальник Головного слідчого...
<br>
Published Time: 2024-03-11T11-55-99
<br>
Tags: війна, воєнні злочини зс рф
<br>
Images: <a href="https://armyinform.com.ua/wp-content/uploads/2024/03/img_8443.png">000000.png</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="900" sizes="(max-width: 1200px) 100vw, 1200px" src="../../ORI/ArmyInform/Images/2024-03-11T11-55-99/000000.png" srcset="../../ORI/ArmyInform/Images/2024-03-11T11-55-99/000000.png" width="1200"/> </figure><!-- .post-thumbnail -->
<p><strong> Українські правоохоронці склали понад 2400 підозр у скоєнні воєнних злочинів в Україні, половину з яких вже передали до суду, використовуючи передові технології, такі як розпізнавання облич, супутниковий зв'язок та ДНК-профілювання, для розслідування та документування російських воєнних злочинів. </strong></p>
<p>Про це <a href="https://www.npu.gov.ua/news/politseiski-predstavyly-rezultaty-rozsliduvannia-voiennykh-zlochyniv-v-ukraini-na-shchorichnomu-zasidanni-ekspertiv-v-haazi?v=65eec2156c2e1" rel="nofollow" target="_blank">заявив</a> перший заступник Голови Нацполіції — начальник Головного слідчого управління Максим Цуцкірідзе, який взяв участь у щорічному засіданні експертів у Гаазі.</p>
<p>Участь у засіданні в Гаазі взяли слідчі понад 30 країн Європи, США та Канади, які спеціалізуються на розслідуваннях злочинів проти людяності, геноциду та воєнних злочинів.</p>
<p>Представники української делегації розповіли про заходи, які здійснюються з метою ідентифікації воєнних злочинців:</p>
<ul>
<li>розпізнавання злочинців за допомогою систем, які включають в себе мережу з понад 30 мільярдів зображень облич, отриманих з відкритих джерел в мережі «Інтернет»;</li>
<li>верифікація воєнних злочинців у соціальних мережах, зокрема — за допомогою інструментів пошуку аккаунтів соцмереж по фото Clearview та інструменту ідентифікації в соцмережах Artellence;</li>
<li>використання можливостей супутникового зв’язку та аналізу відео-фото матеріалів, отриманих з вилучених мобільних терміналів, камер відеоспостережень, камер відеоспостережень системи «Безпечне місто» тощо;</li>
<li>проведення OSINT досліджень (фото- та відео матеріали, отримані в глобальній мережі);</li>
<li>використання міжвідомчої бази даних «Воєнний злочин», що містить відомості про 550 000 воєнних злочинців, факти скоєння воєнних злочинів та докази, виявлені під час військової агресії рф.</li>
</ul>
<p>Як повідомляється, значних результатів вдалось досягнути завдяки технічному оснащенню та профільному навчанню криміналістів у США, Японії, Німеччині, Нідерландах та інших провідних країнах світу.</p>
<p>Завдяки допомозі міжнародних партнерів на сьогоднішній день спеціалісти-криміналісти залучені як оператори сучасних БПЛА, що є одним з пріоритетних напрямків фіксації зруйнованих внаслідок російських ракетних атак житлових будинків та об’єктів критичної інфраструктури.</p>
<p>Крім цього, вони створюють детальні 3D моделі об’єктів й обставин внаслідок скоєних рф воєнних злочинів за допомогою сучасного сканера Z+F Imager 5016.  Також встановлюють ДНК-профіль людини за півтори години за допомогою мобільних приладів «ANDE RAPID DNA 6C», нерідко — зі стовідсотковою ефективністю.</p>
<p>Як повідомляла АрміяInform, генпрокурори України та Польщі <a href="https://armyinform.com.ua/2024/03/08/genprokurory-ukrayiny-ta-polshhi-zvernulysya-do-zhertv-voyennyh-zlochyniv-rosiyan/">звернулися</a> до жертв воєнних злочинів росіян.</p>
</div>
</div>
<div class='source'><p>Source: <a href="https://armyinform.com.ua/2024/03/11/ukrayinski-pravoohoronczi-u-gaazi-predstavyly-rezultaty-rozsliduvannya-voyennyh-zlochyniv/">https://armyinform.com.ua/2024/03/11/ukrayinski-pravoohoronczi-u-gaazi-predstavyly-rezultaty-rozsliduvannya-voyennyh-zlochyniv/</a></p></div>
</div>
</body></html>