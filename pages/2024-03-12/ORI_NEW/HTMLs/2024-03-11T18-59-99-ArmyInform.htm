<html><body>
<div class='article'>
<div class='title'><h1>За добу на фронті 54 боєзіткнення: на Авдіївському напрямку ЗСУ відбили 11 атак ворога</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генштаб ЗСУ, передає АрміяInform.    На Волинському та Поліському...'/>
<meta property='published_time' content='2024-03-11T18-59-99'/>
<meta property='tags' content='stoprussia, агресія рф, вечірнє зведення, війна, вторгнення рф, ГШ ЗСУ'/>
<meta property='images'> content='https://armyinform.com.ua/wp-content/uploads/2024/03/432325644_754890146824066_2868971972241293147_n.jpg'/>
Author: Army Inform
<br>
Categories: Новини
<br>
Description: Про це інформує Генштаб ЗСУ, передає АрміяInform.    На Волинському та Поліському...
<br>
Published Time: 2024-03-11T18-59-99
<br>
Tags: stoprussia, агресія рф, вечірнє зведення, війна, вторгнення рф, ГШ ЗСУ
<br>
Images: <a href="https://armyinform.com.ua/wp-content/uploads/2024/03/432325644_754890146824066_2868971972241293147_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="721" src="../../ORI/ArmyInform/Images/2024-03-11T18-59-99/000000.jpg" srcset="../../ORI/ArmyInform/Images/2024-03-11T18-59-99/000000.jpg" width="1080"/> </figure><!-- .post-thumbnail -->
<p><strong> Протягом сімсот сорок сьомої доби широкомасштабної збройної агресії рф проти України, на фронті відбулося 54 бойових зіткнення. Загалом ворог завдав 6 ракетних та 87 авіаційних ударів, здійснив 32 обстріли з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/" rel="nofollow" target="_blank">інформує</a> Генштаб ЗСУ, передає АрміяInform.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України. Противник завдав авіаційного удару в районі населеного пункту Прогрес Чернігівської області. Артилерійських та мінометних обстрілів ворога зазнали понад 30 населених пунктів, серед них Клюси, Костобобрів, Гута-Студенецька Чернігівської області; Катеринівка, Миропілля, Середина-Буда Сумської області; Уди, Стрілеча, Стариця Харківської області.</p>
<p><strong>На Куп’янському напрямку</strong> ворог наступальних (штурмових) дій не вів. Завдав авіаційних ударів в районах населених пунктів Петропавлівка Харківської області та Кривошиївка Луганської області. Під артилерійським та мінометним вогнем опинилися понад 15 населених пунктів, зокрема Синьківка, Петропавлівка, Берестове Харківської області.</p>
<p><strong>На Лиманському напрямку</strong> нашими воїнами відбито 7 атак противника в районах населених пунктів Терни Донецької області та Білогорівка Луганської області, де ворог, за підтримки авіації, намагався прорвати оборону наших військ. Також противник завдав авіаційних ударів в районах населених пунктів Ямполівка та Федорівка Донецької області. Від артилерійських та мінометних обстрілів постраждали близько 15 населених пунктів, серед них Білогорівка Луганської області; Терни¸ Ямполівка, Спірне, Роздолівка Донецької області.</p>
<p><strong>На Бахмутському напрямку</strong>, Силами оборони відбито 5 атак противника в районах населених пунктів Кліщіївка, Андріївка, Ступочки та східніше Часового Яру Донецької області, де ворог намагався покращити своє тактичне положення. Противник завдав авіаційних ударів в районі населеного пункту Часів Яр Донецької області. Також під артилерійським та мінометним вогнем опинилося близько 10 населених пунктів, зокрема Григорівка, Калинівка, Кліщіївка Донецької області.</p>
<p><strong>На Авдіївському напрямку</strong> нашими захисниками відбито 11 атак ворога в районах населених пунктів Бердичі, Орлівка, Тоненьке, Первомайське та Невельське Донецької області. Противник завдав авіаційних ударів в районах населених пунктів Новокалинове, Новобахмутівка, Завітне та Олександропіль Донецької області. Артилерійських та мінометних обстрілів зазнали близько 15 населених пунктів, серед них Бердичі, Семенівка, Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівки, Георгіївки, Новомихайлівки та Побєди Донецької області, де ворог, за підтримки авіації, 18 разів намагався прорвати оборону наших військ. Також противник завдав авіаційних ударів в районах населених пунктів Новомихайлівка та Водяне Донецької області. Під артилерійським та мінометним вогнем окупантів опинились близько 20 населених пунктів, серед них Красногорівка, Георгіївка, Парасковіївка, Вугледар Донецької області.</p>
<p><strong>На Оріхівському напрямку</strong> ворог 5 разів атакував позиції наших захисників в районах Роботиного, Старомайорського та північно-західніше Вербового Запорізької області. Противник завдав авіаційних ударів в районах населених пунктів Старомайорське Донецької області; Новоданилівка та Роботине Запорізької області. Артилерійських та мінометних обстрілів зазнали близько 20 населених пунктів, серед них Полтавка, Червоне, Роботине, Новоданилівка Запорізької області.</p>
<p><strong>В зоні відповідальності ОСУВ “Одеса”, на Херсонському напрямку</strong>, ворог на протязі доби наступальних (штурмових) дій не вів. Артилерійських та мінометних обстрілів зазнали більше 25 населених пунктів, серед них Херсон, Тягинка, Іванівка, Кринки Херсонської області.</p>
</div>
</div>
<div class='source'><p>Source: <a href="https://armyinform.com.ua/2024/03/11/za-dobu-na-fronti-54-boyezitknennya-na-avdiyivskomu-napryamku-zsu-vidbyly-11-atak-voroga/">https://armyinform.com.ua/2024/03/11/za-dobu-na-fronti-54-boyezitknennya-na-avdiyivskomu-napryamku-zsu-vidbyly-11-atak-voroga/</a></p></div>
</div>
</body></html>