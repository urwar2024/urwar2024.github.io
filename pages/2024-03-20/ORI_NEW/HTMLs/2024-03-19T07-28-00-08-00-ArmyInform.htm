<html><body>
<div class='article'>
<div class='title'><h1>Сили оборони відбили атаки ворога на семи напрямках — Генштаб ЗС України</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомив Генеральний штаб ЗС України на своїй Facebook-сторінці.    На...'/>
<meta property='published_time' content='2024-03-19T07:28:00+08:00'/>
<meta property='tags' content='Генштаб ЗС України, Ситуація на фронті'/>
<meta property='images' content='https://armyinform.com.ua/wp-content/uploads/2024/03/432434960_758924719753942_4143725983344939290_n.jpg'/>
Author: Army Inform
<br>
Categories: Новини
<br>
Description: Про це повідомив Генеральний штаб ЗС України на своїй Facebook-сторінці.    На...
<br>
Published Time: 2024-03-19T07:28:00+08:00
<br>
Tags: Генштаб ЗС України, Ситуація на фронті
<br>
Images: <a href="https://armyinform.com.ua/wp-content/uploads/2024/03/432434960_758924719753942_4143725983344939290_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../../ORI/ArmyInform/Images/2024-03-19T07-28-00-08-00/000000.jpg" srcset="../../ORI/ArmyInform/Images/2024-03-19T07-28-00-08-00/000000.jpg" width="1081"/> </figure><!-- .post-thumbnail -->
<p><strong> Протягом минулої доби відбулося 61 бойове зіткнення. Загалом ворог завдав 7 ракетних та 70 авіаційних ударів, здійснив 110 обстрілів з реактивних систем залпового вогню по позиціях наших військ та населених пунктах. </strong></p>
<p>Про це повідомив Генеральний штаб ЗС України на своїй <a href="https://www.facebook.com/GeneralStaff.ua/posts/pfbid0Q8rwAuQCjZNbS9ar4PqXZuHFKChVvFfgDgehuQksYWanemcUV11j6gZx3Wt3Rmvdl?locale=uk_UA" rel="nofollow" target="_blank">Facebook-сторінці</a>.</p>
<p><strong>На Куп’янському напрямку</strong> ворог здійснив 3 безуспішних штурми позицій Сил оборони в районі населеного пункту Синьківка Харківської області.</p>
<p><strong>На Лиманському напрямку</strong> наші воїни відбили 4 атаки противника в районі населеного пункту Терни Донецької області, де ворог намагався прорвати оборону наших військ.</p>
<p><strong>На Бахмутському напрямку</strong> наші захисники відбили 7 атак противника в районах населених пунктів Іванівське, Кліщіївка, Андріївка Донецької області.</p>
<p><strong>На Авдіївському напрямку</strong> наші захисники відбили 9 атак ворога в районах населених пунктів Бердичі, Орлівка, Тоненьке, Невельське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районах Красногорівка, Георгіївка, Новомихайлівка, Водяне, Урожайне Донецької області, де ворог, за підтримки авіації, 25 разів намагався прорвати оборону наших військ.</p>
<p><strong>На Оріхівському напрямку</strong> ворог 9 разів атакував позиції наших захисників в районах населених пунктів Старомайорське Донецької області та Роботине Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Так, протягом минулої доби, здійснено 3 штурми позицій наших військ.</p>
<p><strong>На Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p>Водночас наші воїни продовжують активними діями завдавати окупаційним військам втрат в живій силі та техніці, виснажують ворога вздовж всієї лінії фронту.</p>
</div>
</div>
<div class='source'><p>Source: <a href="https://armyinform.com.ua/2024/03/19/syly-oborony-vidbyly-ataky-voroga-na-semy-napryamkah-genshtab-zs-ukrayiny/">https://armyinform.com.ua/2024/03/19/syly-oborony-vidbyly-ataky-voroga-na-semy-napryamkah-genshtab-zs-ukrayiny/</a></p></div>
</div>
</body></html>