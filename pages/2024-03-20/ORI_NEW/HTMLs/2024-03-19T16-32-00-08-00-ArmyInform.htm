<html><body>
<div class='article'>
<div class='title'><h1>В Україні з’явився ще один центр рекрутингу української армії</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини'/>
<meta property='description' content='Про це повідомила заступник Міністра оборони України Наталія Калмикова.    «Відкриття ще...'/>
<meta property='published_time' content='2024-03-19T16:32:00+08:00'/>
<meta property='tags' content='Запоріжжя, Наталія Калмикова, рекрутинговий центр'/>
<meta property='images' content='https://armyinform.com.ua/wp-content/uploads/2024/03/431429339_122131222460108437_6926161237950279976_n.jpg,
https://armyinform.com.ua/wp-content/uploads/2024/01/rekrutyng.jpg'/>
Author: Army Inform
<br>
Categories: Важливо, Новини
<br>
Description: Про це повідомила заступник Міністра оборони України Наталія Калмикова.    «Відкриття ще...
<br>
Published Time: 2024-03-19T16:32:00+08:00
<br>
Tags: Запоріжжя, Наталія Калмикова, рекрутинговий центр
<br>
Images: <a href="https://armyinform.com.ua/wp-content/uploads/2024/03/431429339_122131222460108437_6926161237950279976_n.jpg">000000.jpg</a>&nbsp;<a href="https://armyinform.com.ua/wp-content/uploads/2024/01/rekrutyng.jpg">000001.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="640" src="../../ORI/ArmyInform/Images/2024-03-19T16-32-00-08-00/000000.jpg" srcset="../../ORI/ArmyInform/Images/2024-03-19T16-32-00-08-00/000000.jpg" width="960"/> </figure><!-- .post-thumbnail -->
<p><strong> У Запоріжжі запрацював другий в Україні центр рекрутингу до Сил оборони. </strong></p>
<p>Про це <a href="https://www.facebook.com/permalink.php?story_fbid=pfbid02cmLK3SnfZMZgx6DFS4kRrp5sFq5gF5ms9cQwW8m8DxinaRM4RRF5avyKFbGQfS4ml&amp;id=61553253120269" rel="nofollow" target="_blank">повідомила</a> заступник Міністра оборони України Наталія Калмикова.</p>
<p>«Відкриття ще одного центру рекрутингу української армії відбулося за адресою <strong>бульвар Центральний, 27</strong>, і є результатом спільної роботи Міністерства оборони України, Генерального штабу ЗСУ з обласною військовою адміністрацією», — зазначила вона.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Центр працюватиме як консультативно-інформаційний офіс, який, за необхідності, здійснюватиме супровід зарахування охочих вступити до Сил оборони. Зокрема, громадяни можуть отримати інформацію про вакантні посади в українському війську та консультації з усіх питань, зателефонувавши за номерами +380 66 183 10 75 або +380 98 835 09 04.</div>
<p>«У листопаді минулого року, коли ми тільки розпочали розвивати цей напрям, було достатньо критики та скепсису. Але завдяки злагодженій роботі команди Міноборони, Генштабу ЗСУ, партнерів з приватних онлайн-майданчиків, органів місцевого самоврядування та державної влади проєкт “взлетів”. Кожного тижня ми маємо близько десяти тисяч відгуків від громадян на вакансії», — розповіла Наталія Калмикова.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/01/31/rekrutyng-v-zsu-nadayemo-mozhlyvist-dlya-normalnogo-vyboru-misczya-sluzhby/" target="_blank"><div class="ai-readalso-content"><div class="ai-readalso-title">Рекрутинг в ЗСУ: надаємо можливість для нормального вибору місця служби</div></div><div class="ai-readalso-thumbnail"><img alt="Рекрутинг в ЗСУ: надаємо можливість для нормального вибору місця служби" src="../../ORI/ArmyInform/Images/2024-03-19T16-32-00-08-00/000001.jpg" srcset="../../ORI/ArmyInform/Images/2024-03-19T16-32-00-08-00/000001.jpg"/></div></a></figure>
<p>У планах, за її словами, відкрити рекрутингові центри в кожній області. У них охочі зможуть дізнатися про існуючі вакансії в українському війську. Також рекрутери організовуватимуть співбесіди з обраними військовими частинами та супроводжуватимуть процес до призначення на посаду.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;"><strong>Важливо:</strong> працівники центрів рекрутингу української армії є цивільними особами та не видають повісток, а лише консультують та супроводжують процес рекрутингу.</div>
<p>«Переконана, що рекрутинг тільки набиратиме обертів. Адже маємо величезний запит з боку суспільства. Загалом у I півріччі 2024 року заплановано відкриття 27 таких центрів рекрутингу в обласних центрах та великих містах», — резюмувала заступник Міністра оборони України.</p>
<p>Як повідомляла<a href="https://armyinform.com.ua/2024/02/15/nataliya-kalmykova-pereviryla-robotu-pershogo-rekrutyngovogo-czentr-u-lvovi-shho-vidomo/"> АрміяInform</a>, Наталія Калмикова перевірила роботу першого рекрутингового центру у Львові.</p>
</div>
</div>
<div class='source'><p>Source: <a href="https://armyinform.com.ua/2024/03/19/v-ukrayini-zyavyvsya-shhe-odyn-czentr-rekrutyngu-ukrayinskoyi-armiyi/">https://armyinform.com.ua/2024/03/19/v-ukrayini-zyavyvsya-shhe-odyn-czentr-rekrutyngu-ukrayinskoyi-armiyi/</a></p></div>
</div>
</body></html>