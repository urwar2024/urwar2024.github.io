<html><body>
<div class='article'>
<div class='title'><h1>На честь розвідника Героя України Олександра Чуба відкрили меморіальну дошку</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Головне управління розвідки МО України.  «Воїн загинув 19 червня 2022...'/>
<meta property='published_time' content='2024-03-19T14:01:00+08:00'/>
<meta property='tags' content='stoprussia, агресія рф, війна, вторгнення рф, ГУР МО України'/>
<meta property='images' content='https://armyinform.com.ua/wp-content/uploads/2024/03/20240319-chub-01.jpeg,
https://armyinform.com.ua/wp-content/uploads/2024/03/20240319-chub-02.jpeg'/>
Author: Army Inform
<br>
Categories: Новини
<br>
Description: Про це інформує Головне управління розвідки МО України.  «Воїн загинув 19 червня 2022...
<br>
Published Time: 2024-03-19T14:01:00+08:00
<br>
Tags: stoprussia, агресія рф, війна, вторгнення рф, ГУР МО України
<br>
Images: <a href="https://armyinform.com.ua/wp-content/uploads/2024/03/20240319-chub-01.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/20240319-chub-02.jpeg">000001.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="836" src="../../ORI/ArmyInform/Images/2024-03-19T14-01-00-08-00/000000.jpeg" srcset="../../ORI/ArmyInform/Images/2024-03-19T14-01-00-08-00/000000.jpeg" width="1200"/> </figure><!-- .post-thumbnail -->
<p><strong> На фасаді будинку у Святошинському районі Києва, де жив співробітник Головного управління розвідки МО України Герой України Олександр Чуб, встановили меморіальну дошку. </strong></p>
<p class="">Про це <a href="https://gur.gov.ua/content/na-chest-rozvidnyka-heroia-ukrainy-oleksandra-chuba-vidkryly-memorialnu-doshku.html" rel="nofollow" target="_blank">інформує</a> Головне управління розвідки МО України.</p>
<p class="">«Воїн загинув 19 червня 2022 року під час здійснення штурму вогневих позицій окупантів на Луганщині. Був нагороджений званням Героя України і орденом „Золота Зірка“ (посмертно)», — зазначили у відомстві.</p>
<p class=""><div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Молодший лейтенант Олександр Чуб брав участь в російсько-українській війні з 2016 року. З перших днів широкомасштабного вторгнення був одним із тих, хто обороняв від російських загарбників Київ та область, виконував спеціальні завдання на південному напрямку України, здобуваючи важливі розвіддані, які допомагали зберегти від ударів ворога озброєння й військову техніку Сил оборони, врятувати життя захисників України та мирних мешканців.</div></p>
<img alt="" class="alignnone size-full wp-image-553024" height="798" loading="lazy" src="../../ORI/ArmyInform/Images/2024-03-19T14-01-00-08-00/000001.jpeg" srcset="../../ORI/ArmyInform/Images/2024-03-19T14-01-00-08-00/000001.jpeg" width="1200"/>
<p class="">Також у ГУР зауважили, що нагороду від Президента України, яку вручали в День воєнної розвідки України 7 вересня 2022 року, отримав батько розвідника.</p>
<p class="">«Мій син пройшов важкий, короткий але яскравий шлях. Він був підготовленим та мотивованим воїном. Але, на жаль, занадто великою виявилася кількість ворогів, дуже щільним був вогонь… Та любов до України, яку мій син мав у своєму серці, та воля до перемоги у боротьбі за нашу землю, за нашу волю, за кожного з нас — назавжди житиме у серцях кожного, хто його знав, хто передавав йому свій досвід та вміння. Я дякую кожному, хто був поруч, хто підтримував і знав мого сина. Він житиме доти, поки ми пам’ятаємо його, вшановуємо його подвиг. Слава Україні та її Героям», — сказав на відкритті пам’ятної дошки батько розвідника Сергій Чуб.</p>
</div>
</div>
<div class='source'><p>Source: <a href="https://armyinform.com.ua/2024/03/19/na-chest-rozvidnyka-geroya-ukrayiny-oleksandra-chuba-vidkryly-memorialnu-doshku/">https://armyinform.com.ua/2024/03/19/na-chest-rozvidnyka-geroya-ukrayiny-oleksandra-chuba-vidkryly-memorialnu-doshku/</a></p></div>
</div>
</body></html>