<html><body><h1>Зброя, реформи, взаємодія: Представники Міноборони та Атлантичної ради США обговорили допомогу Україні</h1><hr/>Published Time: 2024-03-19T21:25:00+08:00<br>Author: Army Inform<br>Description: Про це повідомляє Міністерство оборони України..  Станіслав Гайдер подякував за...<br>Images: <a href="https://armyinform.com.ua/wp-content/uploads/2024/03/88afc9e3f6bd5971a8230f4c3f25c26d3a783c54-scaled.jpg">000000.jpg</a><br>Categories: Новини<br>Tags: міноборони, Станіслав Гайдер<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-19T21-25-00-08-00/000000.jpg" srcset="../Images/2024-03-19T21-25-00-08-00/000000.jpg" width="2048"> </img></figure><!-- .post-thumbnail -->
<p><strong> Заступник Міністра оборони України Станіслав Гайдер провів зустріч із директором Євразійського центру при Атлантичній раді США, колишнім послом США в Україні Джоном Хербстом. </strong></p>
<p class="justifyfull" dir="ltr">Про це <a href="https://www.mil.gov.ua/news/2024/03/19/zbroya-reformi-vzaemodiya-%E2%80%93-zastupnik-ministra-oboroni-gajder/" rel="nofollow" target="_blank">повідомляє</a> Міністерство оборони України..</p>
<p class="justifyfull" dir="ltr">Станіслав Гайдер подякував за адвокаційну підтримку, яку Атлантична рада надає Україні в своїй публічній комунікації.</p>
<p class="justifyfull" dir="ltr">«Ви фахово розумієте український контекст, тому ваша підтримка є особливо цінною», — сказав він.</p>
<p class="justifyfull">Джон Хербст зі свого боку зазначив, що перемога України у війні з росією є важливою метою: «Ми працюємо над тим, щоб якомога більше людей зрозуміли, що російська перемога суперечить американським інтересам і тому США мають допомогти Україні перемогти».</p>
<p class="justifyfull" dir="ltr">Представники українського міністерства детально ознайомили американську делегацію із розвитком ситуації на фронті.</p>
<p class="justifyfull" dir="ltr">Серед пріоритетних потреб української армії Станіслав Гайдер назвав засоби протиповітряної оборони для відбиття російських атак із використанням балістичного озброєння. Серед інших пріоритетів — артилерійські боєприпаси різних калібрів та засоби РЕБ для боротьби із FPV дронами.</p>
<p class="justifyfull" dir="ltr">Заступник Міністра оборони окреслив ключові реформи, які зараз реалізуються в оборонному відомстві, що координує усі Сили оборони.</p>
<p class="justifyfull" dir="ltr">Він запросив представників Атлантичної ради як експертів долучитись до групи розробки нової стратегічної моделі Міністерства оборони України.</p>
<p dir="ltr">Як повідомляла АрміяInform, Міноборони<a href="https://armyinform.com.ua/2024/03/19/minoborony-planuye-stvoryty-merezhu-rekrutyngovyh-czentriv-po-vsij-ukrayini/" rel="bookmark"> планує</a> створити мережу рекрутингових центрів по всій Україні.</p>
</div><p>Source: <a href="https://armyinform.com.ua/2024/03/19/zbroya-reformy-vzayemodiya-predstavnyky-minoborony-ta-atlantychnoyi-rady-ssha-obgovoryly-dopomogu-ukrayini/">https://armyinform.com.ua/2024/03/19/zbroya-reformy-vzayemodiya-predstavnyky-minoborony-ta-atlantychnoyi-rady-ssha-obgovoryly-dopomogu-ukrayini/</a></p></body></html>