<html><body><h1>«Наше завдання — зробити так, щоб кожен лікар у ЗСУ був на своєму місці» — Наталія Калмикова</h1><hr/>Published Time: 2024-03-19T08:42:00+08:00<br>Author: Army Inform<br>Description: Про це розповіла заступник Міністра оборони Наталія Калмикова в ефірі телемарафону «Єдині...<br>Images: <a href="https://armyinform.com.ua/wp-content/uploads/2022/02/nataliya-kalmykova-n.png">000000.png</a><br>Categories: Новини<br>Tags: військові медики, Міністерство оборони, Наталія Калмикова<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="297" src="../Images/2024-03-19T08-42-00-08-00/000000.png" srcset="../Images/2024-03-19T08-42-00-08-00/000000.png" width="282"> </img></figure><!-- .post-thumbnail -->
<p><strong> Понад 100 військових медиків вже пройшли нові курси, які дозволяють отримати офіцерське звання Збройних Сил України. </strong></p>
<p>Про це розповіла заступник Міністра оборони Наталія Калмикова в ефірі телемарафону <a href="https://www.youtube.com/watch?v=WY8sDvZdWEA" rel="nofollow" target="_blank">«Єдині новини»</a>.</p>
<p>«Не маючи військової кафедри після мобілізації, такі лікарі, на жаль, потрапляють не на посаду лікарів у ЗСУ… Наше завдання — зробити так, щоб всі лікарі були на своєму місці», — сказала Наталія Калмикова.</p>
<p>За її словами, Міністерство оборони переформатувало програму підготовки, і частину курсів можна проходити онлайн.</p>
<p>«Тобто можна проходити навчання без відриву від роботи. І потім прибути на офлайн-частину. Це дозволить швидше надати офіцерське звання тим лікарям, які вже служать в ЗСУ», — пояснила вона.</p>
<p>Військовослужбовцям, які хочуть долучитися до програми, необхідно написати або рапорт командиру, або надіслати попередню інформацію на електронну поштову адресу <em>doz@mod.gov.ua</em>.</p>
<p>Після цього Командування Медичних сил ЗСУ опрацює заявку та запустить процес навчання.</p>
<p>Як повідомляла АрміяInform, Міноборони запроваджує <a href="https://armyinform.com.ua/2024/03/18/oficzerske-zvannya-za-40-dniv-minoborony-vprovadzhuye-novu-systemu-navchannya-dlya-mobilizovanyh-medykiv/">нову форму навчання</a> і процедуру отримання офіцерського звання для мобілізованих медиків.</p>
<p>Відтепер отримати звання молодшого лейтенанта і повернутися служити на більш відповідну посаду можна лише за 40 днів, які включають: курси онлайн і 18 днів практичних занять у стінах Військово-медичної академії ЗСУ.</p>
<p>Наступний курс стартує 8 квітня у Військово-медичній академії Збройних Сил України.</p>
<p> </p>
</div><p>Source: <a href="https://armyinform.com.ua/2024/03/19/nashe-zavdannya-zrobyty-tak-shhob-kozhen-likar-u-zsu-buv-na-svoyemu-misczi-nataliya-kalmykova/">https://armyinform.com.ua/2024/03/19/nashe-zavdannya-zrobyty-tak-shhob-kozhen-likar-u-zsu-buv-na-svoyemu-misczi-nataliya-kalmykova/</a></p></body></html>