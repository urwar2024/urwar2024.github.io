<html><body><h1>У 2024 році Україна долучатиметься до військових навчань НАТО в морі</h1><hr/>Published Time: 2024-03-19T13:17:00+08:00<br>Author: Army Inform<br>Description: Свої коментарі Дмитро Плетенчук надав під час прямого ефіру в телемарафоні «Єдині новини»...<br>Images: <a href="https://armyinform.com.ua/wp-content/uploads/2024/03/630_360_1453934137-2991.jpg">000000.jpg</a><br>Categories: Важливо, Новини<br>Tags: stoprussia, агресія рф, ВМС ЗС України, вторгнення рф, Дмитро Плетенчук<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-19T13-17-00-08-00/000000.jpg" srcset="../Images/2024-03-19T13-17-00-08-00/000000.jpg" width="630"> </img></figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук розповів про плани ВМС ЗСУ щодо спільних навчань з країнами НАТО. </strong></p>
<p>Свої коментарі Дмитро Плетенчук <a href="https://www.youtube.com/watch?v=T88RnpKNN_s" rel="nofollow" target="_blank">надав</a> під час прямого ефіру в телемарафоні «Єдині новини» 19 березня 2024 року.</p>
<p>«Що стосується навчань НАТО, звісно, Північноатлантичний альянс постійно в морі проводить свої навчання. Ми до них долучаємося. Зокрема, за кордоном. Мається на увазі і північна частина. Наші кораблі в них беруть участь», — розповів речник ВМС ЗСУ.</p>
<p>За його словами, у 2024 році Україна долучатиметься до військових навчань НАТО в морі.</p>
<p>«Під час цих навчань ми проходимо оцінювання щодо сумісності з країнами-партнерами. Наприклад, наші кораблі протимінні класу «Сендаун» перший рівень уже отримали. Тепер цього року ми сподіваємось ще отримати другий. Це вже можливість працювати у складі корабельного угруповання», — розповів Дмитро Плетенчук.</p>
<p>Як повідомляла <a href="https://armyinform.com.ua/2024/03/18/u-vms-zsu-nazvaly-priorytetni-czili-sered-korabliv-chf-rf/">АрміяInform</a>, 18 березня 2024 року у ВМС ЗСУ назвали пріоритетні цілі серед кораблів чф рф.</p>
</div><p>Source: <a href="https://armyinform.com.ua/2024/03/19/u-2024-roczi-ukrayina-doluchatymetsya-do-vijskovyh-navchan-nato-u-mori/">https://armyinform.com.ua/2024/03/19/u-2024-roczi-ukrayina-doluchatymetsya-do-vijskovyh-navchan-nato-u-mori/</a></p></body></html>