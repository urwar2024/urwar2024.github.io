<html><body><h1>У ГУР повідомили деталі нових масштабних кібератак на росію</h1><hr/>Published Time: 2024-03-19T12:14:00+08:00<br>Author: Army Inform<br>Description: Про це йдеться у повідомленні ГУР.    Під ударом опинились не лише російські  державні, а...<br>Images: <a href="https://armyinform.com.ua/wp-content/uploads/2023/10/30.09.23_ssha-kiberzagrozy_2-scaled.jpeg">000000.jpeg</a><br>Categories: Новини<br>Tags: ГУР МОУ, кібератаки<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1200px) 100vw, 1200px" src="../Images/2024-03-19T12-14-00-08-00/000000.jpeg" srcset="../Images/2024-03-19T12-14-00-08-00/000000.jpeg" width="1200"> </img></figure><!-- .post-thumbnail -->
<p><strong> Фахівці Головного управління Міністерства оборони України та активісти групи BO Team здійснили низку кібератак на обʼєкти держави-агресора росії. </strong></p>
<p>Про це йдеться у <a href="https://t.me/DIUkraine/3620" rel="nofollow" target="_blank">повідомленні</a> ГУР.</p>
<p>Під ударом опинились не лише російські  державні, а й приватні структури, які сплачують податки та фінансують війну проти України.</p>
<p>Упродовж тижня з 11 по 18 березня 2024 року:</p>
<p>атаковано ресурси ПАТ «ростєлєком» —  виведено з ладу комунікаційне обладнання забайкальського та красноярського краю рф;</p>
<p>отримано доступ до системи електронного документообігу «правітєльства бєлгородской  області», здійснено фейкові розсилки 12 тисячам місцевих чиновників;</p>
<p>атаковано та виведено з ладу комунікаційне обладнання ТОВ «бєлзнак»;</p>
<p>атаковано та знищено інформаційні ресурси «муніципального бюджетного учєрєждєнія старооскольского городского многоотраслєвого проізводствєнного обʼєдінєнія комунального хозяйства»;</p>
<p>атаковано та знищено інфраструктуру ЗАТ «томмолоко»;</p>
<p>захоплено та знищено серверну інфраструктуру разом з резервними копіями хостінг-провайдера 1Gb.ru та десятків тисяч веб-сайтів, які він обслуговував;</p>
<p>виведено з ладу понад 40 мережевих пристроїв Mikrotik в «центрє управлєнія городскім автоелєктротранспортом» у новосибірську.</p>
<p>Завдані ворогу збитки можуть обчислюватись сотнями тисяч доларів. Атаки на росію у кіберпросторі тривають.</p>
</div><p>Source: <a href="https://armyinform.com.ua/2024/03/19/u-gur-povidomyly-detali-novyh-masshtabnyh-kiberatak-na-rosiyu/">https://armyinform.com.ua/2024/03/19/u-gur-povidomyly-detali-novyh-masshtabnyh-kiberatak-na-rosiyu/</a></p></body></html>