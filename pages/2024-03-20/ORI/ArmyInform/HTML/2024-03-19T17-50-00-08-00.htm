<html><body><h1>Руслан Стефанчук і глава Державних зборів Словенії обговорили оборонну підтримку України</h1><hr/>Published Time: 2024-03-19T17:50:00+08:00<br>Author: Army Inform<br>Description: Про це повідомляє Верховна Рада України.    Також сторони акцентували на важливості вже...<br>Images: <a href="https://armyinform.com.ua/wp-content/uploads/2024/03/433853167_826632182836166_8348924439082250867_n.jpg">000000.jpg</a><br>Categories: Новини<br>Tags: оборонна підтримка України, республіка словенія, Руслан Стефанчук<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" src="../Images/2024-03-19T17-50-00-08-00/000000.jpg" srcset="../Images/2024-03-19T17-50-00-08-00/000000.jpg" width="1439"> </img></figure><!-- .post-thumbnail -->
<p><strong> Голова Верховної Ради України Руслан Стефанчук на зустрічі із Головою Державних зборів Республіки Словенія Уршкою Клакочар-Зупанчич обговорили оборонну підтримку України.  </strong></p>
<p>Про це <a href="https://www.facebook.com/verkhovna.rada.ukraine/posts/pfbid02stBU9Rv3bUDc9pxpst7jLtEnhNNNU7PcxFYZAu9ckE6d29q9ZbjFCn1tVRVNWJtql" rel="nofollow" target="_blank">повідомляє</a> Верховна Рада України.</p>
<p>Також сторони акцентували на важливості вже наданих Словенією пакетів військової допомоги Україні.</p>
<p>«Водночас Сили безпеки і оборони України потребують додаткових одиниць бойової техніки. Окреслив нагальні потреби ЗСУ», — зазначив Руслан Стефанчук.</p>
<p>Ще одна тема, яку порушили на зустрічі, стосувалась санкцій проти росії. Сторони наголосили, що важливо продовжувати тиск на рф, щоби послабити її здатність фінансувати війну.</p>
<p>«Наостанок обговорили відбудову України. Подякував за вже реалізовані проєкти у Харківській і Житомирській областях. Сподіваюся на подальшу залученість Словенії до відновлення українських міст», — акцентував Голова Верховної Ради України Руслан Стефанчук.</p>
<p>Як повідомляла <a href="https://armyinform.com.ua/2024/03/19/konfiskacziyi-rosijskyh-aktyviv-premyery-ukrayiny-ta-lyuksemburgu-obgovoryly-propozycziyi-shhodo-mehanizm/">АрміяInform</a>, Прем’єр-міністр України Денис Шмигаль на зустрічі у Люксембургу з прем’єр-міністром Люком Фріденом розповів про пропозиції щодо механізму конфіскації заморожених російських активів.</p>
</div><p>Source: <a href="https://armyinform.com.ua/2024/03/19/ruslan-stefanchuk-i-glava-derzhavnyh-zboriv-sloveniyi-obgovoryly-oboronnu-pidtrymku-ukrayiny/">https://armyinform.com.ua/2024/03/19/ruslan-stefanchuk-i-glava-derzhavnyh-zboriv-sloveniyi-obgovoryly-oboronnu-pidtrymku-ukrayiny/</a></p></body></html>