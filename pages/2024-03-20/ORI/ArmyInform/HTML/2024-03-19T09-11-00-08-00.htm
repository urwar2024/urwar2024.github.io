<html><body><h1>Припідняли завісу таємності: нову британську лазерну зброю DragonFire показали в дії</h1><hr/>Published Time: 2024-03-19T09:11:00+08:00<br>Author: Army Inform<br>Description: Як інформує експерт порталу Army Technology Джон Хілл, за результатами тестових стрільб...<br>Images: <a href="https://armyinform.com.ua/wp-content/uploads/2024/03/687e8c08-6dd4-40fb-8a81-e7ec0af094a7.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/6626b326-8eef-442b-bda4-6a7cd94425cc.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/1d59299c-aa0c-4a39-8a20-7023bd8c424b.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/9402db34-073a-4b15-91e6-e9580820d43d.jpeg">000003.jpeg</a><br>Categories: Новини, Озброєння та техніка<br>Tags: Велика Британія, лазерна зброя, ОВТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="697" src="../Images/2024-03-19T09-11-00-08-00/000000.jpeg" srcset="../Images/2024-03-19T09-11-00-08-00/000000.jpeg" width="1200"> <figcaption class="wp-caption-text">
		Британська лазерна зброя DragonFire в дії. Фото: Dstl</figcaption>
</img></figure><!-- .post-thumbnail -->
<p><strong> Науково-технічна лабораторія Великої Британії (Dstl), підрозділ Міністерства оборони (МО) Сполученого Королівства, опублікувала розсекречені кадри, на яких система DragonFire Laser Directed Energy Weapon (LDEW) вражає цілі на віддаленому полігоні на Гебридських островах. </strong></p>
<p>Як <a href="https://www.army-technology.com/news/dragonfire-new-declassified-images-show-uk-laser-weapon-in-action/?cf-view&amp;cf-closed" rel="nofollow" target="_blank">інформує</a> експерт порталу Army Technology Джон Хілл, за результатами тестових стрільб на британському полігоні Hebrides, про які раніше <a href="https://armyinform.com.ua/2024/01/23/dlya-pidsylennya-ppo-brytanczi-pryzvaly-na-sluzhbu-lazernogo-vognedyshnogo-drakona/">розповідала</a> АрміяInform, повітряна мішень Banshee була уражена потужним променем лазерної зброї, що стало кульмінацією кількох років роботи фахівців профільної оборонної програми, яка була започаткована ​​у 2017 році.</p>
<p>При цьому аналітик нагадав, що на даний час цей проєкт є фактичною демонстрацією можливостей і не має профінансованого шляху для постановки на озброєння британської армії, хоча і є запитаним для застосування в операціях протидії безпілотникам як на суші, так і на морі.</p>
<img alt="" class="alignnone size-full wp-image-552827" height="690" loading="lazy" sizes="(max-width: 1227px) 100vw, 1227px" src="../Images/2024-03-19T09-11-00-08-00/000001.jpeg" srcset="../Images/2024-03-19T09-11-00-08-00/000001.jpeg" width="1227">
<p>«Військово-морські та малі літаючі безпілотники створюють загрозу для великих військових платформ, як видно під час бойових дій в Україні», — зазначив у своєму звіті Джон Хілл.</p>
<p>Принагідно він повідомив, що у 2017 році уряд Великої Британії виділив лабораторіям оборонної промисловості близько £30 млн (близько ₴1,482 млрд) в якості фіндопомоги для розробки демонстратора можливостей LDEW, який пізніше перетворився на DragonFire. Відтоді на програму було виділено близько £100 млн.</p>
<p>Нині британська армія може відбивати удари безпілотників, тільки випустивши дорогі ракети, кожна з яких може коштувати до $2 млн. Тим часом вартість експлуатації нового лазера «становить менше ніж $13 за постріл», заявили у Dstl. Його максимальна дальність засекречена, але зброя може «вражати будь-яку видиму ціль», наголошується у заяві лабораторії.</p>
<img alt="" class="alignnone size-full wp-image-552829" height="691" loading="lazy" src="../Images/2024-03-19T09-11-00-08-00/000002.jpeg" srcset="../Images/2024-03-19T09-11-00-08-00/000002.jpeg" width="1225">
<p>«Цей тип передового озброєння може зробити революцію у бойовому просторі, зменшивши залежність від дорогих боєприпасів, а також знизивши ризик супутніх збитків», — заявив міністр оборони Великої Британії Грант Шаппс.</p>
<p>Протидронні лазери — це оборонна зброя, призначена для виведення з ладу або навіть знищення дронів і дозвукових ракет з більшою точністю і меншими руйнуваннями, ніж ракети, які використовуються сьогодні.</p>
<figure aria-describedby="caption-attachment-552830" class="wp-caption alignnone" id="attachment_552830" style="width: 1227px"><img alt="" class="wp-image-552830 size-full" height="682" loading="lazy" src="../Images/2024-03-19T09-11-00-08-00/000003.jpeg" srcset="../Images/2024-03-19T09-11-00-08-00/000003.jpeg" width="1227"><figcaption class="wp-caption-text" id="caption-attachment-552830">Установка LDEW британської лазерної зброї DragonFire та мішені-зразки, що були уражені нею. Фото: Dstl</figcaption></img></figure>
<p>Декілька країн розробили версії цієї технології, у тому числі США, Німеччина, Ізраїль і Туреччина, хоча ці системи поки не набули широкого поширення.</p>
<p>Частково це пов’язано зі складністю та високою вартістю виготовлення. Разом із тим лазери проти дронів також мають набагато меншу дальність дії, ніж звичайні ракети проти БПЛА, і вони не здатні забезпечити достатню швидкість, щоб збити гіперзвукові об’єкти, які рухаються в п’ять разів швидше за звук.</p>
<p>Крім того, лазерна зброя вимагає чутливих налаштувань. Якщо промінь занадто інтенсивний, взаємодія з повітрям може призвести до його розсіювання. А якщо ж промінь занадто слабкий, ціль залишиться непошкодженою. Крім того, краплі води у повітрі або ж туман можуть поглинати або розсіювати промінь, що погіршує його ефективність у несприятливих погодних умовах.</p>
<p>Проте уряд Великої Британії заявив, що продовжить інвестувати в технології лазерного захисту та просувати плани щодо їх введення в експлуатацію.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/XCK9ghnv-VA?feature=oembed" title="Test footage of UK DragonFire Laser Directed Energy Weapon" width="640"></iframe></p>
<p>Кадри випробувань британської зброї лазерної енергії DragonFire. Відео: Naval News</p>
</img></img></div><p>Source: <a href="https://armyinform.com.ua/2024/03/19/prypidnyaly-zavisu-tayemnosti-novu-brytansku-lazernu-zbroyu-dragonfire-pokazaly-v-diyi/">https://armyinform.com.ua/2024/03/19/prypidnyaly-zavisu-tayemnosti-novu-brytansku-lazernu-zbroyu-dragonfire-pokazaly-v-diyi/</a></p></body></html>