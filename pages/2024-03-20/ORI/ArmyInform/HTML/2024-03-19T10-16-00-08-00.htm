<html><body><h1>Президент Чехії: Україна потребує снарядів зараз, намагаємось швидко їх доставити</h1><hr/>Published Time: 2024-03-19T10:16:00+08:00<br>Author: Army Inform<br>Description: Про це заявив чеський президент Петр Павел, повідомляє «Радіо Свобода».    За його...<br>Images: <a href="https://armyinform.com.ua/wp-content/uploads/2023/12/2-snaryady.jpg">000000.jpg</a><br>Categories: Новини<br>Tags: допомога партнерів, снаряди, Чехія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-03-19T10-16-00-08-00/000000.jpg" srcset="../Images/2024-03-19T10-16-00-08-00/000000.jpg" width="1200"> </img></figure><!-- .post-thumbnail -->
<p><strong> Чехія намагається доставити Україні боєприпаси в максимально короткі терміни. </strong></p>
<p>Про це заявив чеський президент Петр Павел, повідомляє <a href="https://www.radiosvoboda.org/a/news-chekhiya-boyeprypasy-ukrayina-viyna/32867553.html" rel="nofollow" target="_blank">«Радіо Свобода»</a>.</p>
<p>За його словами, виробництво необхідної кількості снарядів потребує часу і вимагає збільшення потужностей виробництва в Європі.</p>
<p>«Але Україна потребує снарядів зараз. Ми не можемо чекати на європейські компанії, тому ми намагаємося знайти боєприпаси всюди, де можемо. Доставити їх в Україну так швидко, наскільки це можливо. Але водночас збільшуємо власні потужності», – сказав Петр Павел.</p>
<p>Чеський президент розраховує, що найближчим часом у Європі зможуть виробляти необхідну кількість боєприпасів.</p>
<p>«У найближчому майбутньому європейські компанії зможуть виробляти необхідну кількість боєприпасів, щоб поповнити запаси європейських країн, а також, щоб забезпечити Україну боєприпасами, якщо вона ще їх потребуватиме у найближчому майбутньому», – додав президент Чехії.</p>
<p>Як повідомляла АрміяInform, уряд Португалії схвалив <a href="https://armyinform.com.ua/2024/03/15/portugaliya-vydilyaye-100-mln-yevro-na-chesku-inicziatyvu-zakupivli-snaryadiv-dlya-ukrayiny/">внесок у розмірі 100 млн євро</a> у програму підтримки України, яку запропонувала Чехія.</p>
<p>Крім того, Бельгія виділяє 200 млн євро на чеську ініціативу щодо боєприпасів для України.</p>
<p>Чехія знайшла 500 тисяч одиниць артилерійських боєприпасів натівських калібрів та ще 300 тисяч одиниць радянських калібрів. Боєприпаси перебувають поза Євросоюзом і могли бути куплені, для чого Чехія почала збір коштів.</p>
<p>Наразі до чеської ініціативи вже приєдналося півтора десятка країн, зокрема Німеччина, Франція, Нідерланди, Канада та інші.</p>
</div><p>Source: <a href="https://armyinform.com.ua/2024/03/19/prezydent-chehiyi-ukrayina-potrebuye-snaryadiv-zaraz-namagayemos-shvydko-yih-dostavyty/">https://armyinform.com.ua/2024/03/19/prezydent-chehiyi-ukrayina-potrebuye-snaryadiv-zaraz-namagayemos-shvydko-yih-dostavyty/</a></p></body></html>