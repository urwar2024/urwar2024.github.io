<html><body><h1>Володимир Зеленський обговорив подальшу підтримку від ЄС з президентом Європейської ради</h1><hr/>Published Time: 2024-03-19T12:53:00+08:00<br>Author: Army Inform<br>Description: Про це глава держави повідомив у телеграм-каналі.    «Насамперед обговорили подальші...<br>Images: <a href="https://armyinform.com.ua/wp-content/uploads/2024/03/1694e492-298a-4d57-8f36-3ef35def4d8e.jpeg">000000.jpeg</a><br>Categories: Новини<br>Tags: Володимир Зеленський, Євросоюз, Шарль Мішель<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-19T12-53-00-08-00/000000.jpeg" srcset="../Images/2024-03-19T12-53-00-08-00/000000.jpeg" width="1280"> </img></figure><!-- .post-thumbnail -->
<p><strong> Президент України Володимир Зеленський обговорив подальшу всебічну підтримку з боку ЄС з президентом Європейської ради Шарлем Мішелем. </strong></p>
<p>Про це глава держави<a href="https://t.me/V_Zelenskiy_official/9803" rel="nofollow" target="_blank"> повідомив</a> у телеграм-каналі.</p>
<p>«Насамперед обговорили подальші кроки на шляху до фактичного початку переговорів про вступ України в ЄС, а також подальшу всебічну підтримку України з боку ЄС», — йдеться у повідомленні.</p>
<p>Президент подякував Шарлю Мішелю за вчорашнє затвердження Радою ЄС рішення про створення в межах Європейського фонду миру спеціального Фонду допомоги Україні, <a href="https://armyinform.com.ua/2024/03/18/u-yes-rozpovily-detali-pro-stvorennya-speczfondu-dlya-ukrayiny-na-5-milyardiv-yevro/">обсягом 5 млрд євро</a>.</p>
<p>Крім того, співрозмовники розглянули можливі шляхи збільшення постачання в Україну артилерійських боєприпасів.</p>
<p>«Обговорили важливість продовження дії автономних торговельних преференцій для України ще на один рік. Підкреслив, що продовження режиму лібералізації торгівлі з ЄС є критичним чинником підтримки української економіки під час війни», — додав Володимир Зеленський.</p>
</div><p>Source: <a href="https://armyinform.com.ua/2024/03/19/volodymyr-zelenskyj-obgovoryv-podalshu-pidtrymku-vid-yes-z-prezydentom-yevropejskoyi-rady/">https://armyinform.com.ua/2024/03/19/volodymyr-zelenskyj-obgovoryv-podalshu-pidtrymku-vid-yes-z-prezydentom-yevropejskoyi-rady/</a></p></body></html>