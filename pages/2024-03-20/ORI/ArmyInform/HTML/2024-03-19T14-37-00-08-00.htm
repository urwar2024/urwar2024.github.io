<html><body><h1>У Міноборони розповіли про пошук способів підвищення соцзахисту медиків</h1><hr/>Published Time: 2024-03-19T14:37:00+08:00<br>Author: Army Inform<br>Description: Відповідну заяву Наталія Калмикова зробила у прямому ефірі телемарафону «Єдині новини» 19...<br>Images: <a href="https://armyinform.com.ua/wp-content/uploads/2021/10/2021-10-25-vijskovi-medyky-mariupolskoyi-brygady-vidtochyly-algorytm-dij-nadannya-nevidkladnoyi-dopomogy1.jpg">000000.jpg</a><br>Categories: Новини<br>Tags: військові медики, Міністерство оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="640" src="../Images/2024-03-19T14-37-00-08-00/000000.jpg" srcset="../Images/2024-03-19T14-37-00-08-00/000000.jpg" width="960"> </img></figure><!-- .post-thumbnail -->
<p><strong> Заступник Міністра оборони України Наталія Калмикова заявила, що у відомстві наразі шукають способи підвищити соціальний захист українських військовослужбовців, зокрема військових лікарів. </strong></p>
<p>Відповідну заяву Наталія Калмикова зробила у прямому ефірі телемарафону <a href="https://www.youtube.com/watch?v=T88RnpKNN_s" rel="nofollow" target="_blank">«Єдині новини»</a> 19 березня 2024 року.</p>
<p>За її словами, нині військові медики отримують доплати за виконання бойових завдань.</p>
<p>«Оскільки вони дійсно постійно на бойових завданнях, на першій лінії, здійснюють евакуацію. Тому всі можливі доплати за виконання додаткових завдань зараз врегульовані», — зазначила Наталія Калмикова.</p>
<p>«І ми шукаємо способи ще підвищити соціальний захист наших лікарів. Як і інших військовослужбовців», — додала вона.</p>
<p>Як повідомляла АрміяInform, 18 березня 2024 року Міноборони <a href="https://armyinform.com.ua/2024/03/18/oficzerske-zvannya-za-40-dniv-minoborony-vprovadzhuye-novu-systemu-navchannya-dlya-mobilizovanyh-medykiv/">оголосило</a> про запровадження нової форми навчання і процедури отримання офіцерського звання для мобілізованих медиків.</p>
</div><p>Source: <a href="https://armyinform.com.ua/2024/03/19/u-minoborony-rozpovily-pro-poshuk-sposobiv-pidvyshhennya-soczzahystu-medykiv/">https://armyinform.com.ua/2024/03/19/u-minoborony-rozpovily-pro-poshuk-sposobiv-pidvyshhennya-soczzahystu-medykiv/</a></p></body></html>