<html><body><h1>На Херсонщині окупанти з безпілотника скинули вибухівку на авто: постраждало двоє людей</h1><hr/>Published Time: 2024-03-19T15:47:00+08:00<br>Author: Army Inform<br>Description: Про це інформує начальник Херсонської ОВА Олександр Прокудін.  «На вʼїзді до села...<br>Images: <a href="https://armyinform.com.ua/wp-content/uploads/2024/03/photo1710855621-e1710855975901.jpeg">000000.jpeg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф, Олександр Прокудін<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="545" src="../Images/2024-03-19T15-47-00-08-00/000000.jpeg" srcset="../Images/2024-03-19T15-47-00-08-00/000000.jpeg" width="599"> </img></figure><!-- .post-thumbnail -->
<p><strong> Армія рф атакувала цивільне авто з безпілотника на Херсонщині, внаслідок обстрілу постраждало двоє мирних мешканців. </strong></p>
<p style="font-weight: 400;">Про це інформує начальник Херсонської ОВА Олександр Прокудін.</p>
<p style="font-weight: 400;">«На вʼїзді до села Осокорівка Нововоронцовської громади російські війська атакували автівку з цивільними», — зазначив він.</p>
<p style="font-weight: 400;">За словами очільника ОВА, на транспортний засіб окупанти скинули вибуховий предмет з безпілотника. Через це постраждало подружжя.</p>
<p style="font-weight: 400;">«У 57-річної жінки та 58-річного чоловіка лікарі діагностували контузії та гостру реакцію на стрес. Потерпілим надали необхідну медичну допомогу», — наголосив Олександр Прокудін.</p>
<p>Як повідомляла АрміяInform, поблизу Херсона під російський обстріл <a href="https://armyinform.com.ua/2024/03/19/poblyzu-hersona-pid-rosijskyj-obstril-potrapylo-troye-osib/">потрапило троє осіб</a>.</p>
</div><p>Source: <a href="https://armyinform.com.ua/2024/03/19/na-hersonshhyni-okupanty-z-bezpilotnyka-skynuly-vybuhivku-na-avto-postrazhdalo-dvoye-lyudej/">https://armyinform.com.ua/2024/03/19/na-hersonshhyni-okupanty-z-bezpilotnyka-skynuly-vybuhivku-na-avto-postrazhdalo-dvoye-lyudej/</a></p></body></html>