<html><body><h1>Омбусдман: рф не допускає представників МКЧХ до українських військовополонених</h1><hr/>Published Time: 2024-03-19T11:28:00+08:00<br>Author: Army Inform<br>Description: Про це повідомив Уповноважений Верховної Ради України з прав людини Дмитро Лубінець.   ...<br>Images: <a href="https://armyinform.com.ua/wp-content/uploads/2024/02/dmytro-lubinecz.jpg">000000.jpg</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-03-19T11-28-00-08-00/000000.jpg" srcset="../Images/2024-03-19T11-28-00-08-00/000000.jpg" width="1280"> </img></figure><!-- .post-thumbnail -->
<p><strong> Порушуючи міжнародне право, росія не допускає представників Міжнародного комітету Червоного Хреста до українських військовополонених. </strong></p>
<p>Про це <a href="https://t.me/dmytro_lubinetzs/5227" rel="nofollow" target="_blank">повідомив</a> Уповноважений Верховної Ради України з прав людини Дмитро Лубінець.</p>
<p>Саме тому, за його словами, процедура підтвердження їхнього статусу не відбувається в тому обсязі, в якому б хотілось.</p>
<p>Водночас омбудсмен наголосив, що статус військовополоненого та особи, зниклої безвісти, на процес репатріації не впливає. Майже 40% тих, кого вже повернули додому, вважалися безвісти зниклими.</p>
<p>«Аби пришвидшити обміни, Україна намагається залучити нові країни-посередники. На сьогодні до української сторони публічно доєдналися Об’єднані Арабські Емірати», — сказав Дмитро Лубінець.</p>
<p>Як повідомляла АрміяInform, до Міжнародної коаліції за повернення українських дітей, яку очолюють Україна та Канада, вже <a href="https://armyinform.com.ua/2024/03/18/do-mizhnarodnoyi-koalicziyi-za-povernennya-ukrayinskyh-ditej-doluchylos-vzhe-33-krayiny/">доєдналось</a> 33 країни.</p>
</div><p>Source: <a href="https://armyinform.com.ua/2024/03/19/ombusdman-rf-ne-dopuskaye-predstavnykiv-mkchh-do-ukrayinskyh-vijskovopolonenyh/">https://armyinform.com.ua/2024/03/19/ombusdman-rf-ne-dopuskaye-predstavnykiv-mkchh-do-ukrayinskyh-vijskovopolonenyh/</a></p></body></html>