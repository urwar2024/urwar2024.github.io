<html><body><h1>Фінляндія надає 30 млн євро Україні на закупівлю снарядів у межах чеської ініціативи</h1><hr/>Published Time: 2024-03-19T15:07:00+08:00<br>Author: Army Inform<br>Description: Про це повідомляє оборонне відомство у Twitter.    «Фінляндія надасть €30 млн на...<br>Images: <a href="https://armyinform.com.ua/wp-content/uploads/2024/03/oip-29.jpg">000000.jpg</a><br>Categories: Новини<br>Tags: агресія рф, війна, допомога партнерів, Світ підтримує Україну, Фінляндія, Чеська ініціатива<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="296" src="../Images/2024-03-19T15-07-00-08-00/000000.jpg" srcset="../Images/2024-03-19T15-07-00-08-00/000000.jpg" width="474"> </img></figure><!-- .post-thumbnail -->
<p><strong> У Міністерстві оборони України подякували Фінляндії за приєднання чеської ініціативи із закупівлі 800 тисяч артилерійських боєприпасів для України. </strong></p>
<p>Про це <a href="https://twitter.com/DefenceU/status/1770071305057878463" rel="nofollow" target="_blank">повідомляє</a> оборонне відомство у Twitter.</p>
<p>«Фінляндія надасть €30 млн на закупівлю артилерійських снарядів для України в межах чеської ініціативи Ми вдячні нашим фінським партнерам за це важливе рішення та непохитну підтримку. Разом ми переможемо!» — йдеться в повідомленні.</p>
<p>Як повідомляла АрміяInform, уряд Португалії схвалив <a href="https://armyinform.com.ua/2024/03/15/portugaliya-vydilyaye-100-mln-yevro-na-chesku-inicziatyvu-zakupivli-snaryadiv-dlya-ukrayiny/">внесок у розмірі 100 млн євро</a> в програму підтримки України, яку запропонувала Чехія.</p>
<p>Крім того, Бельгія виділяє 200 млн євро на чеську ініціативу щодо боєприпасів для України.</p>
<p>Чехія знайшла 500 тисяч одиниць артилерійських боєприпасів натівських калібрів та ще 300 тисяч одиниць радянських калібрів. Боєприпаси перебувають поза Євросоюзом і могли бути куплені, для чого Чехія почала збір коштів.</p>
<p>Наразі до чеської ініціативи вже приєдналося півтора десятка країн, зокрема Німеччина, Франція, Нідерланди, Канада та інші.</p>
</div><p>Source: <a href="https://armyinform.com.ua/2024/03/19/finlyandiya-nadaye-30-mln-yevro-ukrayini-na-zakupivlyu-snaryadiv-u-mezhah-cheskoyi-inicziatyvy/">https://armyinform.com.ua/2024/03/19/finlyandiya-nadaye-30-mln-yevro-ukrayini-na-zakupivlyu-snaryadiv-u-mezhah-cheskoyi-inicziatyvy/</a></p></body></html>