<html><body><h1>В оборонному відомстві спрогнозували збільшення кількості лікарів на офіцерських посадах</h1><hr/>Published Time: 2024-03-19T14:23:00+08:00<br>Author: Army Inform<br>Description: Відповідні коментарі вона надала у прямому ефірі телемарафону «Єдині новини» 19 березня...<br>Images: <a href="https://armyinform.com.ua/wp-content/uploads/2023/08/vijskovi-medyky.jpg">000000.jpg</a><br>Categories: Актуальна тема, Новини<br>Tags: військові медики, Міністерство оборони, Наталія Калмикова<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-19T14-23-00-08-00/000000.jpg" srcset="../Images/2024-03-19T14-23-00-08-00/000000.jpg" width="1200"> </img></figure><!-- .post-thumbnail -->
<p><strong> Заступник Міністра оборони України Наталія Калмикова розповіла про нову форму навчання і процедуру отримання офіцерського звання для мобілізованих медиків. </strong></p>
<p>Відповідні коментарі вона надала у прямому ефірі телемарафону <a href="https://www.youtube.com/watch?v=T88RnpKNN_s" rel="nofollow" target="_blank">«Єдині новини»</a> 19 березня 2024 року.</p>
<p>Так, відповідаючи на запитання ведучого, чи можуть зараз інтерни долучатися до цієї нової програми, запровадженої Міноборони, Наталія Калмикова заявила, що інтернам спочатку треба пройти військову кафедру.</p>
<p>«Якщо це інтерн, який ще проходить навчання у вищому медичному закладі після навчання 6 років, то він має пройти військову кафедру в цивільному вищому навчальному закладі», — зазначила вона.</p>
<p>За словами заступника Міністра оборони, наразі програма, яка діє в українській Військово-медичній академії, спрямована на тих медиків, які були мобілізовані, але не мали військової кафедри.</p>
<p>«І, відповідно, спрощення програми, таке її осучаснення, дасть можливість більшій кількості лікарів швидко стати на посади офіцерів», — заявила Наталія Калмикова.</p>
<p>Як повідомляла АрміяInform, 18 березня 2024 року Міноборони <a href="https://armyinform.com.ua/2024/03/18/oficzerske-zvannya-za-40-dniv-minoborony-vprovadzhuye-novu-systemu-navchannya-dlya-mobilizovanyh-medykiv/">оголосило</a> про запровадження нової форми навчання і процедури отримання офіцерського звання для мобілізованих медиків.</p>
</div><p>Source: <a href="https://armyinform.com.ua/2024/03/19/u-minoborony-sprognozuvaly-zbilshennya-kilkosti-likariv-na-oficzerskyh-posadah/">https://armyinform.com.ua/2024/03/19/u-minoborony-sprognozuvaly-zbilshennya-kilkosti-likariv-na-oficzerskyh-posadah/</a></p></body></html>