<html><body><h1>На Одещині затримали гравця-ухилянта</h1><hr/>Published Time: 2024-03-19T14:25:00+08:00<br>Author: Army Inform<br>Description: Про це повідомила 19 березня Державна прикордонна служба України.    Ухилянт заплатив за...<br>Images: <a href="https://armyinform.com.ua/wp-content/uploads/2024/03/uhylyant_do-chovna.jpeg">000000.jpeg</a><br>Categories: Новини<br>Tags: державний кордон, ДПСУ, ухилянти<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1270" sizes="(max-width: 1600px) 100vw, 1600px" src="../Images/2024-03-19T14-25-00-08-00/000000.jpeg" srcset="../Images/2024-03-19T14-25-00-08-00/000000.jpeg" width="1600"> </img></figure><!-- .post-thumbnail -->
<p><strong> 24-річний мешканець Вінниччини  під час гри в інтернеті познайомився з чоловіком, який пообіцяв допомогти з нелегальним переходом кордону до Молдови.  </strong></p>
<p>Про це <a href="https://dpsu.gov.ua/ua/news/Na-Odeshchini-prikordonniki-skasuvali-garyachu-putivku-do-Moldovi/" rel="nofollow" target="_blank">повідомила 19 березня</a> Державна прикордонна служба України.</p>
<p>Ухилянт заплатив за «подорож» до Молдови $3 тисячі, прибув до одного із сіл прикордоння та поселився в готелі.</p>
<p>З настанням ночі 22-річний очільник нелегального туризму мав переправити свого «клієнта» човном через Кучурганський лиман.</p>
<p>Але ще до запливу обох чоловіків затримали.</p>
<p>Стосовно «туроператора» направлено повідомлення до Нацполіції про виявлення ознак злочину, передбаченого ст. 332 ККУ «Незаконне переправлення осіб через державний кордон України», а на «замовника туру» складено протокол за ч.1 ст. 204-1 КУпАП «Незаконне перетинання або спроба незаконного перетинання державного кордону України».</p>
<p>Справу скеровано до суду.</p>
<p>Раніше <a href="https://armyinform.com.ua/2024/03/18/fiktyvnyj-shlyub-aktorstvo-ta-falshyvi-dokumenty-vykryto-novi-shemy-uhylyantiv/">АрміяInform повідомляла</a> про фіктивний шлюб, акторство, фальшиві документи та інші викриті схеми ухилянтів.</p>
</div><p>Source: <a href="https://armyinform.com.ua/2024/03/19/na-odeshhyni-zatrymaly-gravczya-uhylyanta/">https://armyinform.com.ua/2024/03/19/na-odeshhyni-zatrymaly-gravczya-uhylyanta/</a></p></body></html>