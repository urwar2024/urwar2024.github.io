<html><body><h1>Німеччина та Польща анонсували коаліцію бронетехніки для України</h1><hr/>Published Time: 2024-03-19T10:57:00+08:00<br>Author: Army Inform<br>Description: Про це оголосили міністри оборони двох країн Владислав Косіняк-Камиш та Борис Пісторіус...<br>Images: <a href="https://armyinform.com.ua/wp-content/uploads/2024/03/leopardy-21-br-16.jpeg">000000.jpeg</a><br>Categories: Новини<br>Tags: Німеччина, Польща<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-19T10-57-00-08-00/000000.jpeg" srcset="../Images/2024-03-19T10-57-00-08-00/000000.jpeg" width="1500"> </img></figure><!-- .post-thumbnail -->
<p><strong> Польща та Німеччина 26 березня офіційно запустять коаліцію бронетанкових можливостей для України. </strong></p>
<p>Про це<a href="https://www.gov.pl/web/obrona-narodowa/ministrowie-obrony-polski-i-niemiec-laczy-nas-cel-dalszego-wspolnego-wspierania-ukrainy" rel="nofollow" target="_blank"> оголосили</a> міністри оборони двох країн Владислав Косіняк-Камиш та Борис Пісторіус на брифінгу у Варшаві.</p>
<p>«Це одна з найважливіших коаліцій, яка була сформована. Як дві країни, ми є лідерами цього проєкту. Інші наші партнери також вже готові приєднатися: Велика Британія, Швеція, Італія декларують свою готовність брати участь у цій коаліції», — сказав міністр оборони Польщі.</p>
<p>Він також подякував Німеччині за внесок у створення Центру підготовки, освіти та тренувань Україна — НАТО в Бидгощі.</p>
<p>«Це перша відчутна ініціатива такого роду. Це структура, яка будується і наближає Україну до НАТО. Німеччина братиме участь у цьому проєкті», — додав Владислав Косіняк-Камиш.</p>
<p>Як повідомляла АрміяInform, у Німеччині сьогодні <a href="https://armyinform.com.ua/2024/03/19/u-nimechchyni-sogodni-vidbudetsya-zasidannya-ramshtajn-20/">відбудеться</a> 20-те засідання Контактної групи з підтримки України у форматі “Рамштайн”.</p>
</div><p>Source: <a href="https://armyinform.com.ua/2024/03/19/nimechchyna-ta-polshha-anonsuvaly-koalicziyu-bronetehniky-dlya-ukrayiny/">https://armyinform.com.ua/2024/03/19/nimechchyna-ta-polshha-anonsuvaly-koalicziyu-bronetehniky-dlya-ukrayiny/</a></p></body></html>