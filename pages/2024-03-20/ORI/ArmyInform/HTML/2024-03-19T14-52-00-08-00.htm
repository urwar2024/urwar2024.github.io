<html><body><h1>Армійка Марія Сахарук здобула ліцензію на Олімпійські ігри у спортивній ходьбі</h1><hr/>Published Time: 2024-03-19T14:52:00+08:00<br>Author: Army Inform<br>Description: Про це інформує Центральний спортивний клуб ЗСУ.    «На дистанції 20 км наша спортсменка...<br>Images: <a href="https://armyinform.com.ua/wp-content/uploads/2024/03/630_360_1710757802-348.jpg">000000.jpg</a><br>Categories: Новини<br>Tags: армійський спортсмен, Марія Сахарук<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-19T14-52-00-08-00/000000.jpg" srcset="../Images/2024-03-19T14-52-00-08-00/000000.jpg" width="630"> </img></figure><!-- .post-thumbnail -->
<p><strong> Українська армійка-скороходка Марія Сахарук завоювала ліцензію на Олімпійські ігри у спортивній ходьбі на 20 км. Сталося це за підсумками міжнародного турніру у Словаччині. </strong></p>
<p>Про це <a href="https://www.facebook.com/CSKA1992/posts/pfbid02UvUQE6gF4PVY1vg7Jp5hnGCHJhjVLW7t9TogcCXiPjDWbWQztuHKfCd917jGLioEl" rel="nofollow" target="_blank">інформує</a> Центральний спортивний клуб ЗСУ.</p>
<p>«На дистанції 20 км наша спортсменка показала результат 1:29,14 години, що дозволило їй посісти підсумкове друге місце, а разом з тим виконати норматив (1:29:20 год.) на Ігри 2024», — повідомили у відомстві.</p>
<p>Нагадаємо, Марія Сахарук матиме змогу вдруге виступити на Олімпіаді. На Іграх 2020 року вона стала єдиною з усіх українських скороходів, яка ввійшла до першої двадцятки: посіла 19-те місце, подолавши 20 кілометрів за 1:34:04 години.</p>
<p>Як повідомляла <a href="https://armyinform.com.ua/2024/03/12/armiyecz-nazar-chepurnyj-stav-peremozhczem-etapu-kubku-svitu-zi-sportyvnoyi-gimnastyky/">АрміяInform</a>, армієць Назар Чепурний став переможцем етапу Кубка світу зі спортивної гімнастики.</p>
</div><p>Source: <a href="https://armyinform.com.ua/2024/03/19/armijka-mariya-saharuk-zdobula-liczenziyu-na-olimpijski-igry-u-sportyvnij-hodbi/">https://armyinform.com.ua/2024/03/19/armijka-mariya-saharuk-zdobula-liczenziyu-na-olimpijski-igry-u-sportyvnij-hodbi/</a></p></body></html>