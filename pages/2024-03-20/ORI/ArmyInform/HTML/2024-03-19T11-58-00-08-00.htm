<html><body><h1>У ГУР розповіли про втому росіян від дій путіна</h1><hr/>Published Time: 2024-03-19T11:58:00+08:00<br>Author: Army Inform<br>Description: Свої коментарі Андрій Юсов надав у прямому ефірі телемарафону «Єдині новини» 19 березня...<br>Images: <a href="https://armyinform.com.ua/wp-content/uploads/2023/08/522f9a7157.jpg">000000.jpg</a><br>Categories: Новини<br>Tags: Андрій Юсов, ГУР<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-19T11-58-00-08-00/000000.jpg" srcset="../Images/2024-03-19T11-58-00-08-00/000000.jpg" width="1174"> <figcaption class="wp-caption-text">
		Керівник Робочої групи Координаційного штабу з питань поводження з військовополоненими Андрій Юсов. Фото Андрія Суворова</figcaption>
</img></figure><!-- .post-thumbnail -->
<p><strong> Представник Головного управління розвідки Міністерства оброни України Андрій Юсов розповів, що в росії серед населення все більше накопичується втома від путінського режиму та, зокрема, від наслідків розпочатої путіним війни проти України. </strong></p>
<p>Свої коментарі Андрій Юсов <a href="https://www.youtube.com/watch?v=T88RnpKNN_s" rel="nofollow" target="_blank">надав у прямому ефірі</a> телемарафону «Єдині новини» 19 березня 2024 року.</p>
<p>«Можемо констатувати, що справді все більше росіян відчувають на собі наслідки війни, яку путін приніс не лише в Україну, але й на територію росії», — зазначив представник ГУР.</p>
<p>За його словами, останні події на території білгородщини, курщини, інциденти на промислових підприємствах, на нафтопереробних заводах, військових підприємствах разом з потоком ліквідованих і поранених окупантів, які повертаються на територію рф з України, матимуть наслідки для режиму путіна.</p>
<p>«Вони впливають і накопичують ефект втоми від дій путіна. І, безумовно, це буде мати свої наслідки, своє продовження», — зазначив Андрій Юсов.</p>
<p>Як <a href="https://armyinform.com.ua/2024/03/18/u-gur-pidtverdyly-znachni-vtraty-voroga-pid-chas-rejdu-rosijskyh-dobrovolcziv-u-rf/">повідомляла АрміяInform</a>, 18 березня 2024 року у ГУР підтвердили значні втрати ворога під час рейду російських добровольців у рф.</p>
</div><p>Source: <a href="https://armyinform.com.ua/2024/03/19/u-gur-rozpovily-pro-vtomu-rosiyan-vid-dij-putina/">https://armyinform.com.ua/2024/03/19/u-gur-rozpovily-pro-vtomu-rosiyan-vid-dij-putina/</a></p></body></html>