<html><body>
<h1>Кіберфахівці ГУР зламали сервери міноборони росії</h1>
<hr/>
Author: Army Inform
<br>
Categories: Новини
<br>
Description: Про це повідомило 4 березня Головне управління розвідки Міністерства оборони України.   ...
<br>
Published Time: 2024-03-04T08-32-99
<br>
Tags: ГУР МОУ, кібератаки
<br>
Images: <a href="https://armyinform.com.ua/wp-content/uploads/2024/03/gur-zlamav-mo-rf.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="447" src="../ORI/ArmyInform/Images/2024-03-04T08-32-99/000000.jpg" srcset="../ORI/ArmyInform/Images/2024-03-04T08-32-99/000000.jpg" width="749"/> </figure><!-- .post-thumbnail -->
<p><strong> Українські кіберфахівці, у результаті DDoS-атаки, змогли отримати доступ до серверів міністерства оборони рф. </strong></p>
<p>Про це <a href="https://t.me/DIUkraine/3545" rel="nofollow" target="_blank">повідомило</a> 4 березня Головне управління розвідки Міністерства оборони України.</p>
<p>Тепер українська спецслужба володіє програмним забезпеченням для захисту інформації та шифрування, яке використовувало мо рф, а також — масивом секретної службової документації російського міністерства війни.</p>
<p>Йдеться про накази, звіти, розпорядження, доповіді та інші документи, які циркулювали між більше ніж 2000 структурних одиниць силового відомства росії.</p>
<p>Одержана інформація дозволяє встановити повну будову системи російського міноборони та його ланок.</p>
<p>Аналіз отриманих даних також допоміг ідентифікувати генералітет, інших високих керівників структурних підрозділів мо рф, а ще заступників, помічників, спеціалістів ― усіх, хто використовував софт для електронного документообігу під назвою «бюрократъ».</p>
<p>У розпорядженні воєнної розвідки України, наприклад, опинилась службова документація заступника міністра оборони рф ― іванова тімура вадімовіча.</p>
<p>«Цей заступник шойґу відіграв важливу роль у тому, що кібератака стала успішною. Тож почесне звання «маладєц» відходить саме йому: вадімич, всім 4, тобі — 5!», — відмітив ГУР у своєму повідомленні та пообіцяв, що далі буде.</p>
<p>Раніше ГУР МОУ <a href="https://armyinform.com.ua/2024/01/31/servery-i-merezhi-rosiyi-%e2%80%95-zakonna-czil-dlya-kiberfahivcziv-gur-mou/">назвав</a> сервери та мережі росії законною ціллю своїх кіберфахівців.</p>
</div>

<p>Source: <a href="https://armyinform.com.ua/2024/03/04/kiberfahivczi-gur-zlamaly-minoborony-rosiyi/">https://armyinform.com.ua/2024/03/04/kiberfahivczi-gur-zlamaly-minoborony-rosiyi/</a></p>
</body></html>