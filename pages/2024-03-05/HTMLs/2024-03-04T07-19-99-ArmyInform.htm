<html><body>
<h1>Генштаб ЗСУ: на фронті 78 боєзіткнень за добу, більшість — на Донеччині</h1>
<hr/>
Author: Army Inform
<br>
Categories: Новини
<br>
Description: Про це повідомив Генеральний штаб ЗС України на своїй Facebook-сторінці.    У зоні...
<br>
Published Time: 2024-03-04T07-19-99
<br>
Tags: Генштаб ЗС України, Ситуація на фронті
<br>
Images: <a href="https://armyinform.com.ua/wp-content/uploads/2024/03/429479703_750756873904060_785319513412572654_n.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../ORI/ArmyInform/Images/2024-03-04T07-19-99/000000.jpg" srcset="../ORI/ArmyInform/Images/2024-03-04T07-19-99/000000.jpg" width="1079"/> </figure><!-- .post-thumbnail -->
<p><strong> Протягом минулої доби на фронту відбулося 78 бойових зіткнень. Загалом ворог завдав 7 ракетних та 50 авіаційних ударів, здійснив 112 обстрілів з реактивних систем залпового вогню по позиціях наших військ та населених пунктах. </strong></p>
<p>Про це повідомив Генеральний штаб ЗС України на своїй <a href="https://www.facebook.com/GeneralStaff.ua/posts/pfbid0jcJcsRiUymnpC3pgXdsYzkEbhbasyJXLiX7zShSWFMFgN6TiawXFTFZ8TzLBjRuGl?locale=uk_UA" rel="nofollow" target="_blank">Facebook-сторінці</a>.</p>
<p>У зоні відповідальності ОСУВ «Хортиця» <strong>на Куп’янському напрямку</strong> ворог здійснив 11 атак в районах населених пунктів Синьківка, Табаївка Харківської області, безуспішно намагаючись покращити своє тактичне положення.</p>
<p><strong>На Лиманському напрямку</strong> наші воїни відбили 5 атак противника в районах населених пунктів Білогорівка Луганської області, Терни та Верхньокам’янське Донецької області.</p>
<p><strong>На Бахмутському напрямку</strong> Сили оборони відбили 5 атак противника в районах населених пунктів Богданівка, Іванівське та Андріївка Донецької області.</p>
<p>У зоні відповідальності ОСУВ «Таврія» <strong>на Авдіївському напрямку</strong> наші захисники відбили 20 атак ворога в районах населених пунктів Бердичі, Орлівка, Тоненьке, Первомайське, Невельське Донецької області.</p>
<p><strong>На Новопавлівському напрямку</strong> сили оборони продовжують стримувати ворога в районах Красногорівки, Георгіївки та Новомихайлівки Донецької області, де ворог, більше 30 разів намагався прорвати оборону наших військ.</p>
<p><strong>На Оріхівському напрямку</strong> ворог здійснив 3 безуспішні атаки в районі населеного пункту Роботине Запорізької області.</p>
<p>У зоні відповідальності ОСУВ «Одеса» <strong>на Херсонському напрямку</strong> Сили оборони надалі продовжують утримання позицій. Противник наступальних (штурмових) дій не вів.</p>
<p>У зоні відповідальності ОСУВ «Північ» <strong>на Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p> </p>
</div>

<p>Source: <a href="https://armyinform.com.ua/2024/03/04/genshtba-zsu-na-fronti-78-boyezitknen-za-dobu-bilshist-na-donechchyni/">https://armyinform.com.ua/2024/03/04/genshtba-zsu-na-fronti-78-boyezitknen-za-dobu-bilshist-na-donechchyni/</a></p>
</body></html>