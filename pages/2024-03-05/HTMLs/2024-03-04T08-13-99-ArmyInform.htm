<html><body>
<h1>«Це як розвідка боєм»: Наталія Гуменюк розповіла, навіщо рф використовує ракети Х-31П</h1>
<hr/>
Author: Army Inform
<br>
Categories: Новини
<br>
Description: Про це заявила речниця Сил оборони півдня України полковник Наталія Гуменюк...
<br>
Published Time: 2024-03-04T08-13-99
<br>
Tags: ворожі ракети, Наталія Гуменюк, Х-31П
<br>
Images: <a href="https://armyinform.com.ua/wp-content/uploads/2024/01/snymok-эkrana-523_cr.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="542" src="../ORI/ArmyInform/Images/2024-03-04T08-13-99/000000.jpg" srcset="../ORI/ArmyInform/Images/2024-03-04T08-13-99/000000.jpg" width="1112"/> </figure><!-- .post-thumbnail -->
<p><strong> Військові рф почали частіше використовувати протирадіолокаційні ракети Х-31П для виявлення українських систем протиповітряної оборони. </strong></p>
<p>Про це заявила речниця Сил оборони півдня України полковник Наталія Гуменюк в <a href="https://www.youtube.com/watch?v=WY8sDvZdWEA" rel="nofollow noopener" target="_blank">ефірі</a> телемарафону «Єдині новини».</p>
<p>«Це протирадіолокаційна ракета, яка спрямована на пошуки систем протиповітряної оборони, радіолокаційних станцій. Саме така ракета свого часу влучила в іноземне судно, оскільки там є радіолокаційна система», — сказала Наталія Гуменюк.</p>
<p>3 березня російські війська завдали по Одещині удару ракетою Х-31П з акваторії Чорного моря, проте ракета у повітрі <a href="https://armyinform.com.ua/2024/03/03/vorog-vypustyv-po-odeshhyni-raketu-h-31p-yaka-u-poloti-vtratyla-bojovu-spromozhnist/">втратила</a> бойову спроможність.</p>
<p>За словами Наталії Гуменюк, після втрати літака далекої радіолокаційної розвідки А-50 ворог дещо активізувався з використанням цих ракет.</p>
<p>«Не маючи змогу на півдні наближатися для застосування керованих авіаційних бомб, ворог застосовує ракети», — додала речниця.</p>
<p>Наталія Гуменюк пояснила, що Сили оборони, як правило, спостерігають таку активність, коли в росіян не вистачає розвідувальної інформації.</p>
<p>«Це як розвідка боєм. Якщо спрацює, то 100% є система ППО. Або якщо ракета досягне цілі, значить, протирадіолокаційну систему вдалось знищити», — сказала вона.</p>
<p> </p>
<p> </p>
<p> </p>
<p> </p>
<p> </p>
</div>

<p>Source: <a href="https://armyinform.com.ua/2024/03/04/cze-yak-rozvidka-boyem-nataliya-gumenyuk-rozpovila-navishho-rf-vykorystovuye-rakety-h-31p/">https://armyinform.com.ua/2024/03/04/cze-yak-rozvidka-boyem-nataliya-gumenyuk-rozpovila-navishho-rf-vykorystovuye-rakety-h-31p/</a></p>
</body></html>