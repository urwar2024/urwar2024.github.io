<html><body>
<h1>У Києві колишнього телеведучого судитимуть за колабораційну діяльність</h1>
<hr/>
Author: Army Inform
<br>
Categories: Новини
<br>
Description: Про це 4 березня повідомив Офіс Генерального прокурора.   Йому інкриміновано...
<br>
Published Time: 2024-03-04T16-03-99
<br>
Tags: колаборант, Офіс Генерального прокурора
<br>
Images: <a href="https://armyinform.com.ua/wp-content/uploads/2024/03/advokat-veduchyj-e1709560962671.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="594" src="../ORI/ArmyInform/Images/2024-03-04T16-03-99/000000.jpg" srcset="../ORI/ArmyInform/Images/2024-03-04T16-03-99/000000.jpg" width="1200"/> </figure><!-- .post-thumbnail -->
<p><strong> До суду пішов обвинувальний акт відносно адвоката, колишнього політика, громадського діяча, телеведучого забороненого в Україні телеканалу. </strong></p>
<p class="ql-align-justify" style="text-align: justify; text-justify: inter-ideograph;"><span style="color: #37393e;">Про це 4 березня <a href="https://www.gp.gov.ua/ua/posts/spivpracyuvav-z-rf-vipravdovuvav-zbroinu-agresiyu-proti-ukrayini-ta-posiryuvav-vorozu-propagandu-suditimut-advokata" rel="nofollow" target="_blank">повідомив</a> Офіс Генерального прокурора. </span></p>
<p class="ql-align-justify" style="text-align: justify; text-justify: inter-ideograph;"><span style="color: #37393e;">Йому інкриміновано колабораційну діяльність та виправдовування збройної агресії рф проти України, розпочатої у 2014 році (ч. 6 ст. 111-1, ч. 2, 3 ст. 436-2 КК України).</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">Розслідуванням встановлено, що обвинувачений, бувши українським політиком та публічним діячем, через соціальні мережі та російські медіаресурси здійснює інформаційну діяльність у співпраці з державою-агресором.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">Обвинувачений розміщував на підконтрольному рф інформаційному ресурсі інтерв’ю зі своєю участю.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">У своїх програмах та інтерв’ю він умисно та цілеспрямовано поширював російські наративи про те, що європейські союзники України насправді використовують українців для зведення рахунків з рф та мають наміри захопити та поділити між собою землі Західної України.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">На власному YouTube-каналі він також розміщує маніпулятивну, викривлену інформацію щодо подій та історичних фактів, які стосуються України, просуває тези російської пропаганди про спільну історію та героїв.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">Вину за війну в Україні обвинувачений цілком перекладає на США та чинну владу, заперечуючи та виправдовуючи збройну агресію рф.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">Згідно з висновками судових лінгвістичних експертиз, зміст та контекст висловлювань обвинуваченого у відеороликах вказують на здійснення ним інформаційної діяльності у співпраці з державою-агресором, спрямованої на підтримку держави-агресора та на уникнення нею відповідальності за збройну агресію проти України, а також містять виправдовування збройної агресії рф.</span></p>
<p class="ql-align-justify" style="text-align: justify; text-justify: inter-ideograph; box-sizing: border-box; outline: none; -webkit-tap-highlight-color: transparent !important; font-variant-ligatures: normal; font-variant-caps: normal; orphans: 2; widows: 2; -webkit-text-stroke-width: 0px; text-decoration-thickness: initial; text-decoration-style: initial; text-decoration-color: initial; word-spacing: 0px;"><span style="color: #37393e;">Оскільки після початку широкомасштабного вторгнення обвинувачений виїхав за межі України, кримінальне провадження здійснювалось за процедурою спеціального досудового розслідування.</span></p>
<p>Раніше на Харківщині <a href="https://armyinform.com.ua/2024/03/01/vykryto-kolyshnyu-vchytelku-z-harkivshhyny-yaka-pid-chas-okupacziyi-zdavala-vorogu-ukrayinskyh-patriotiv/">було викрито</a> колишню вчительку, яка під час окупації здавала ворогу українських патріотів.</p>
</div>

<p>Source: <a href="https://armyinform.com.ua/2024/03/04/v-kyyevi-kolyshnogo-televeduchogo-sudytymut-za-kolaboraczijnu-diyalnist/">https://armyinform.com.ua/2024/03/04/v-kyyevi-kolyshnogo-televeduchogo-sudytymut-za-kolaboraczijnu-diyalnist/</a></p>
</body></html>