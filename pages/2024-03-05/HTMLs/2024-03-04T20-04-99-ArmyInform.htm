<html><body>
<h1>Стали відомі імена ще 25 колаборантів, які перейшли до окупаційного «мвс рф» на Херсонщині</h1>
<hr/>
Author: Army Inform
<br>
Categories: Новини
<br>
Description: Про це інформує Служба безпеки України.  За даними слідства, фігуранти добровільно...
<br>
Published Time: 2024-03-04T20-04-99
<br>
Tags: stoprussia, війна, вторгнення рф, СБУ
<br>
Images: <a href="https://armyinform.com.ua/wp-content/uploads/2023/09/aa929708f5b690e0466c2d14798f480d.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="628" sizes="(max-width: 1116px) 100vw, 1116px" src="../ORI/ArmyInform/Images/2024-03-04T20-04-99/000000.jpeg" srcset="../ORI/ArmyInform/Images/2024-03-04T20-04-99/000000.jpeg" width="1116"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Правоохоронці встановили особи ще 25 колаборантів, які вступили до створеного агресором «головного управління мвс рф» на лівобережжі Херсонщини. </strong></p>
<p style="font-weight: 400;">Про це <a href="https://ssu.gov.ua/novyny/sbu-povidomyla-pro-pidozru-shche-25-kolaborantam-yaki-pereishly-do-okupatsiinoho-mvs-rf-na-khersonshchyni" rel="nofollow" target="_blank">інформує</a> Служба безпеки України.</p>
<p style="font-weight: 400;">За даними слідства, фігуранти добровільно приєдналися до псевдоустанови ще на початку окупації обласного центру.</p>
<p style="font-weight: 400;">«Тоді їх призначили на різні „посади“ у складі Дніпровського, Корабельного та Центрального „відділів“ карального органу країни-агресора», — зазначили у відомстві.</p>
<p style="font-weight: 400;">Встановлено, що підбір «кадрів» до незаконного формування здійснювали кадрові співробітники фсб.</p>
<p style="font-weight: 400;">«Після проходження „співбесід“ колаборантам видали „посвідчення“, вогнепальну зброю з боєприпасами та формений одяг російського зразка. Перебуваючи у лавах окупаційної „філії мвс рф“, фігуранти беруть участь у масових репресіях проти місцевих жителів», — йдеться в повідомленні.</p>
<p style="font-weight: 400;">Як зазначили в СБУ, для цього зловмисники фабрикують «справи» проти українських патріотів. А потім викрадають їх з власних помешкань або прямо посеред вулиці та ув’язнюють до російських катівень.</p>
<p style="font-weight: 400;">«Під час таких „нальотів“ колаборанти грабують оселі потерпілих під виглядом „обшуків“. Таким чином ворожі поплічники допомагають загарбникам поширювати кремлівський режим на тимчасово захоплених територіях України», — розповіли у відомстві.</p>
<p style="font-weight: 400;">На підставі задокументованих фактів слідчі Служби безпеки заочно повідомили фігурантам про підозру за ч. 7 ст. 111-1 Кримінального кодексу України (колабораційна діяльність).</p>
<p style="font-weight: 400;"><strong>Як зазначається, до «списку» входять:</strong></p>
<ul>
<li style="font-weight: 400;">Набережний Сергій Анатолійович, 04.12.1976 р.н.</li>
<li style="font-weight: 400;">Вансович Христина Олександрівна, 21.06.1999 р.н.</li>
<li style="font-weight: 400;">Сахневич Юрій Леонідович, 09.12.1989 р.н.</li>
<li style="font-weight: 400;">Соболь Вікторія Вікторівна, 27.02.1996 р.н.</li>
<li style="font-weight: 400;">Москвітін Володимир Андрійович, 14.12.1988 р.н.</li>
<li style="font-weight: 400;">Андрушкевич Костянтин Вадимович, 07.08.1981 р.н.</li>
<li style="font-weight: 400;">Ісмаілов Рамазан Ферусович, 19.03.1995 р.н.</li>
<li style="font-weight: 400;">Гучок Роман Сергійович, 04.07.1982 р.н.</li>
<li style="font-weight: 400;">Михайлова Вікторія Вікторівна, 09.04.1996 р.н.</li>
<li style="font-weight: 400;">Паршин Сергій Олександрович, 24.07.1989 р.н.</li>
<li style="font-weight: 400;">Кряквін Владислав Олексійович, 24.05.1981 р.н.</li>
<li style="font-weight: 400;">Коваленко Олексій Вікторович, 17.02.1986 р.н.</li>
<li style="font-weight: 400;">Бондар Денис Олегович, 23.12.1993 р.н.</li>
<li style="font-weight: 400;">Павлик Павло Миколайович, 28.10.1992 р.н.</li>
<li style="font-weight: 400;">Коломієць Олександр Олександрович, 22.01.1993 р.н.</li>
<li style="font-weight: 400;">Бошин Віктор Миколайович, 16.06.1999 р.н.</li>
<li style="font-weight: 400;">Амелькін Олексій Миколайович, 21.05.1982 р.н.</li>
<li style="font-weight: 400;">Гришко Дмитро Вікторович, 17.01.2004 р.н.</li>
<li style="font-weight: 400;">Петрова Тетяна Денисівна, 29.01.2001 р.н.</li>
<li style="font-weight: 400;">Єрмоченко Тетяна Олександрівна, 15.05.1988 р.н.</li>
<li style="font-weight: 400;">Носуля Віталій Анатолійович, 24.04.1993 р.н.</li>
<li style="font-weight: 400;">Виноградов Олександр Анатолійович, 20.11.1984 р.н.</li>
<li style="font-weight: 400;">Клименко Андрій Федорович, 18.05.1977 р.н.</li>
<li style="font-weight: 400;">Сушко Олег Володимирович, 03.02.1982 р.н.</li>
<li style="font-weight: 400;">Молчанов Андрій Владиславович, 01.09.1988 р.н.</li>
</ul>
<p style="font-weight: 400;">Оскільки викриті колаборанти перебувають на тимчасово окупованій частині України, тривають комплексні заходи для притягнення їх до відповідальності. Кожного з них буде знайдено і покарано!</p>
<p style="font-weight: 400;">Розслідування проводили спільно з Національною поліцією за процесуального керівництва Офісу Генерального прокурора.</p>
<p>Нагадаємо, у Києві колишнього телеведучого <a href="https://armyinform.com.ua/2024/03/04/v-kyyevi-kolyshnogo-televeduchogo-sudytymut-za-kolaboraczijnu-diyalnist/">судитимуть за колабораційну діяльність</a>.</p>
<p>Раніше на Харківщині <a href="https://armyinform.com.ua/2024/03/01/vykryto-kolyshnyu-vchytelku-z-harkivshhyny-yaka-pid-chas-okupacziyi-zdavala-vorogu-ukrayinskyh-patriotiv/">було викрито</a> колишню вчительку, яка під час окупації здавала ворогу українських патріотів.</p>
</div>

<p>Source: <a href="https://armyinform.com.ua/2024/03/04/staly-vidomi-imena-shhe-25-kolaborantiv-yaki-perejshly-do-okupaczijnogo-mvs-rf-na-hersonshhyni/">https://armyinform.com.ua/2024/03/04/staly-vidomi-imena-shhe-25-kolaborantiv-yaki-perejshly-do-okupaczijnogo-mvs-rf-na-hersonshhyni/</a></p>
</body></html>