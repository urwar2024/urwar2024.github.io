<html><body>
<h1>Українські військові та ветерани вирушили на спортивні змагання Повітряних сил США</h1>
<hr/>
Author: Army Inform
<br>
Categories: Новини
<br>
Description: Про це інформує Урядовий портал.    Основна мета змагань — залучити ветеранів та...
<br>
Published Time: 2024-03-04T13-17-99
<br>
Tags: stoprussia, адаптивний спорт, змагання, Повітряні Сили США
<br>
Images: <a href="https://armyinform.com.ua/wp-content/uploads/2024/03/photo_2024-03-04_11-48-16.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../ORI/ArmyInform/Images/2024-03-04T13-17-99/000000.jpg" srcset="../ORI/ArmyInform/Images/2024-03-04T13-17-99/000000.jpg" width="1280"/> </figure><!-- .post-thumbnail -->
<p><strong> Вперше ветерани та військовослужбовці, які зазнали важких поранень, змагатимуться на престижних іграх United States Air Force Trials 2024, що відбудуться в Лас-Вегасі. Україну представлятимуть 30 спортсменів. </strong></p>
<p>Про це<a href="https://www.kmu.gov.ua/news/komanda-z-30-ukrainskykh-veteraniv-i-viiskovosluzhbovtsiv-vyrushyla-na-sportyvni-zmahannia-united-states-air-force-trials-2024" rel="nofollow" target="_blank"> інформує</a> Урядовий портал.</p>
<p>Основна мета змагань — залучити ветеранів та військових до занять спортом, популяризувати реабілітацію через спортивні заходи серед ветеранів.</p>
<p>Національна збірна змагатиметься в дев’яти адаптивних видах спорту: стрільба з лука, легка атлетика, велосипедний спорт, паверліфтинг, веслування на тренажерах, волейбол сидячи, плавання, баскетбол на кріслах колісних та регбі на кріслах колісних.</p>
<p>Змагання відбудуться з 4 по 16 березня 2024 року.</p>
<p>«Через спорт ми показуємо, що незважаючи на всі перешкоди, ми здатні досягати результатів. Ми демонструємо світу нашу незламність та лідерство. По собі можу сказати, що поранення — це ще не кінець життя, як здається на початку. Це — ще одне випробування, яке можна і треба подолати», — наголосив виконувач обов’язків Міністра у справах ветеранів України Олександр Порхун, проводжаючи національну збірну на змагання до США.</p>
<p class="align-left">Українська збірна вперше братиме участь в іграх для американських ветеранів. Організатори змагань запросили українську команду долучитися до відбору та продемонструвати вплив адаптивних видів спорту на відновлення ветеранів та військових після поранень.</p>
<p>Як повідомляла <a href="https://armyinform.com.ua/2024/01/25/30-veteraniv-predstavlyat-ukrayinu-na-mizhnarodnyh-sportyvnyh-zmagannyah-u-las-vegasi/">АрміяInform</a>, 30 ветеранів представлять Україну на Міжнародних спортивних змаганнях у Лас-Вегасі.</p>
</div>

<p>Source: <a href="https://armyinform.com.ua/2024/03/04/ukrayinski-vijskovi-ta-veterany-vyrushyly-na-sportyvni-zmagannya-povitryanyh-syl-ssha/">https://armyinform.com.ua/2024/03/04/ukrayinski-vijskovi-ta-veterany-vyrushyly-na-sportyvni-zmagannya-povitryanyh-syl-ssha/</a></p>
</body></html>