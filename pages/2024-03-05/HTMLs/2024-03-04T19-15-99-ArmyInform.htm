<html><body>
<h1>Сили оборони відбили 37 ворожих атак на Новопавлівському та Авдіївському напрямках</h1>
<hr/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  На Куп’янському напрямку ворог 6 разів...
<br>
Published Time: 2024-03-04T19-15-99
<br>
Tags: stoprussia, агресія рф, війна, вторгнення рф, ГШ ЗСУ, оперативна інформація, Хроніка оборони
<br>
Images: <a href="https://armyinform.com.ua/wp-content/uploads/2024/03/photo1709041779.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="728" src="../ORI/ArmyInform/Images/2024-03-04T19-15-99/000000.jpeg" srcset="../ORI/ArmyInform/Images/2024-03-04T19-15-99/000000.jpeg" width="1280"/> </figure><!-- .post-thumbnail -->
<p><strong> Протягом доби відбулося 63 бойових зіткнення. Загалом ворог завдав 5 ракетних та 44 авіаційних удари, здійснив 68 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0jyP9Bn25zoZNxRPbW2VQvnsvdcLgvPNdAupzxRT4ukHgk9fEeoFQg8pU1h74zn3ol" rel="nofollow" target="_blank">інформує</a> Генеральний штаб ЗС України.</p>
<p style="font-weight: 400;"><strong>На Куп’янському напрямку</strong> ворог 6 разів атакував позиції наших захисників в районі населеного пункту Синьківка Харківської області.</p>
<p style="font-weight: 400;"><strong>На Лиманському напрямку</strong> нашими воїнами відбито 1 атаку противника в районі населеного пункту Терни Донецької області, де ворог, за підтримки авіації, намагався прорвати оборону наших військ.</p>
<p style="font-weight: 400;"><strong>На Бахмутському напрямку</strong> Силами оборони відбито 3 атаки противника в районі населеного пункту Андріївка Донецької області, де ворог намагався покращити своє тактичне положення.</p>
<p style="font-weight: 400;"><strong>На Авдіївському напрямку</strong> нашими захисниками відбито 21 атаку ворога в районах населених пунктів Новоселівка, Бердичі, Тоненьке, Первомайське, Невельське Донецької області.</p>
<p style="font-weight: 400;"><strong>На Новопавлівському напрямку</strong> Сили оборони продовжують стримувати ворога в районах Георгіївки, Новомихайлівки, Водяного, Пречистівки та Урожайного Донецької області, де ворог, за підтримки авіації, ворог 16 разів намагався прорвати оборону наших військ.</p>
<p style="font-weight: 400;"><strong>На Оріхівському напрямку</strong> ворог наступальних (штурмових) дій не вів.</p>
<p style="font-weight: 400;"><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра, незважаючи на значні втрати. Так, протягом доби противник 2 рази здійснював безуспішні штурмові дії.</p>
<p style="font-weight: 400;">Як повідомляла АрміяInform, Сили оборони України за минулий тиждень ліквідували <a href="https://armyinform.com.ua/2024/03/04/6400-okupantiv-i-92-tanky-staly-vidomi-vtraty-rosiyan-za-tyzhden/">6400 російських окупантів і понад 250 одиниць бронетехніки</a>.</p>
</div>

<p>Source: <a href="https://armyinform.com.ua/2024/03/04/syly-oborony-vidbyly-37-vorozhyh-atak-na-novopavlivskomu-ta-avdiyivskomu-napryamkah/">https://armyinform.com.ua/2024/03/04/syly-oborony-vidbyly-37-vorozhyh-atak-na-novopavlivskomu-ta-avdiyivskomu-napryamkah/</a></p>
</body></html>