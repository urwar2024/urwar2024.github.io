<html><body>
<h1>Володимир Зеленський: За тиждень збили сім літаків, це правильна динаміка російських втрат</h1>
<hr/>
Author: Army Inform
<br>
Categories: Новини
<br>
Description: Про це він сказав у вечірньому зверненні.    «Нам вдалося тільки за цей тиждень збити сім...
<br>
Published Time: 2024-03-04T07-12-99
<br>
Tags: Володимир Зеленський
<br>
Images: <a href="https://armyinform.com.ua/wp-content/uploads/2024/03/22d3179781ea0f473f1f703450f73c80_1709493705_extra_large.jpeg">000000.jpeg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" sizes="(max-width: 1236px) 100vw, 1236px" src="../ORI/ArmyInform/Images/2024-03-04T07-12-99/000000.jpeg" srcset="../ORI/ArmyInform/Images/2024-03-04T07-12-99/000000.jpeg" width="1236"/> </figure><!-- .post-thumbnail -->
<p><strong> Президент України Володимир Зеленський наголосив на необхідності посилення системи протиповітряної оборони для захисту міст і цивільного населення. </strong></p>
<p>Про це він сказав у вечірньому зверненні.</p>
<p>«Нам вдалося тільки за цей тиждень збити сім російських військових літаків. Саме тих, які скидають ці бомби та вбивають. Від початку лютого Росія втратила 15 військових літаків. Це правильна динаміка їхніх втрат», — сказав Володимир Зеленський.</p>
<p>За словами глав держави, загалом від початку лише одного цього тижня російські терористи вже використали майже 400 керованих авіабомб, понад 50 «шахедів», більш як 40 ракет.</p>
<p>«І що більше буде наших можливостей збивати російську авіацію, що далі на нашій окупованій території ми будемо знищувати російську логістику, то більше українських життів буде врятовано», — сказав він.</p>
<p>Президент наголосив — що більше буде можливостей збивати російську авіацію, що далі на нашій окупованій території ми будемо знищувати російську логістику, то більше українських життів буде врятовано.</p>
<p>«Ми здатні це забезпечити. Кожен із партнерів знає, що необхідно. Головне — політична воля, щоб усе реалізувати. Щоб дати саме такий рівень постачання, який допоможе», — підкреслив Володимир Зеленський.</p>
<p>За його словами, якщо цього не буде, це стане однією з найбільш ганебних сторінок історії — якщо Америка чи Європа програють іранським «шахедам» чи російським винищувачам.</p>
<p>«Не варто заохочувати російське зло ані слабкістю рішень, ані затримками в постачанні чи нерішучістю», — додав він.</p>
<p>Як повідомляла АрміяInform, внаслідок удару по багатоповерхівці в Одесі <a href="https://armyinform.com.ua/2024/03/03/v-odesi-vzhe-12-zagyblyh-pid-zavalamy-ryatuvalnyky-znajshly-tilo-shhe-odniyeyi-dytyny/">загинули 12 людей</a>, в тому числі 5 дітей.</p>
</div>

<p>Source: <a href="https://armyinform.com.ua/2024/03/04/volodymyr-zelenskyj-za-tyzhden-zbyly-sim-litakiv-cze-pravylna-dynamika-rosijskyh-vtrat/">https://armyinform.com.ua/2024/03/04/volodymyr-zelenskyj-za-tyzhden-zbyly-sim-litakiv-cze-pravylna-dynamika-rosijskyh-vtrat/</a></p>
</body></html>