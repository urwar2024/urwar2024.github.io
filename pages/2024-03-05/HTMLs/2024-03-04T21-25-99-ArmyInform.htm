<html><body>
<h1>На Донеччині клоун з Італії виступає перед дітьми: дехто з малечі посміхнувся вперше</h1>
<hr/>
Author: Army Inform
<br>
Categories: Публікації
<br>
Description: Ще юнаком в образі клоуна Пімбо він почав ходити по дитячих відділеннях лікарень, а вже в...
<br>
Published Time: 2024-03-04T21-25-99
<br>
Tags: Марко Родарі
<br>
Images: <a href="https://armyinform.com.ua/wp-content/uploads/2024/03/2x3a0693.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/2x3a0420.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/2x3a0474.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/2x3a0490.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/2x3a0511.jpg">000004.jpg</a><br><a href="https://armyinform.com.ua/wp-content/uploads/2024/03/2x3a0622.jpg">000005.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../ORI/ArmyInform/Images/2024-03-04T21-25-99/000000.jpg" srcset="../ORI/ArmyInform/Images/2024-03-04T21-25-99/000000.jpg" width="1500"/> </figure><!-- .post-thumbnail -->
<p><strong> Уже вкотре відомий італійський клоун Марко Родарі приїжджає на Донеччину з простою місією, яку колись обрав, — підтримати дітей у важких ситуаціях. </strong></p>
<p>Ще юнаком в образі клоуна Пімбо він почав ходити по дитячих відділеннях лікарень, а вже в дорослому віці став їздити в охоплені війною країни. В Україну артист вперше приїхав на початку березня 2022 року, коли дізнався про широкомасштабне вторгнення росії. І відтоді регулярно виступає в прифронтових містах і селах.</p>
<div class="mIOAIO_blockquote"><blockquote class="_miaomo90"><p>Марко Родарі – представник італійської асоціації клоунів «Щоб небо усміхнулося» / «Per Far Sorridere il Cielo», яка була створена у 2015 році за ініціативи самого Марка. Головна мета асоціації – дарувати посмішку всім дітям, особливо тим, які зазнали фізичних і психічних травм через війну.</p></blockquote></div>
<p>— Ми всі звикли, що діти непосидючі, емоційні, голосні. А ці діти сидять тихенько, замкнені у своїх переживаннях. І таке щастя — перша усмішка, бо вона одразу перекидається на інших, наче світло, і за мить сміються всі, — каже Марко Родарі.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="547768,547769,547770,547771,547772" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-547764 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0420.jpg" href="https://armyinform.com.ua/wp-content/uploads/2024/03/2x3a0420.jpg"><img alt="" class="attachment-thumbnail size-thumbnail" height="150" loading="lazy" src="../ORI/ArmyInform/Images/2024-03-04T21-25-99/000001.jpg" srcset="../ORI/ArmyInform/Images/2024-03-04T21-25-99/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0474.jpg" href="https://armyinform.com.ua/wp-content/uploads/2024/03/2x3a0474.jpg"><img alt="" class="attachment-thumbnail size-thumbnail" height="150" loading="lazy" src="../ORI/ArmyInform/Images/2024-03-04T21-25-99/000002.jpg" srcset="../ORI/ArmyInform/Images/2024-03-04T21-25-99/000002.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0490.jpg" href="https://armyinform.com.ua/wp-content/uploads/2024/03/2x3a0490.jpg"><img alt="" class="attachment-thumbnail size-thumbnail" height="150" loading="lazy" src="../ORI/ArmyInform/Images/2024-03-04T21-25-99/000003.jpg" srcset="../ORI/ArmyInform/Images/2024-03-04T21-25-99/000003.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0511.jpg" href="https://armyinform.com.ua/wp-content/uploads/2024/03/2x3a0511.jpg"><img alt="" class="attachment-thumbnail size-thumbnail" height="150" loading="lazy" src="../ORI/ArmyInform/Images/2024-03-04T21-25-99/000004.jpg" srcset="../ORI/ArmyInform/Images/2024-03-04T21-25-99/000004.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0622.jpg" href="https://armyinform.com.ua/wp-content/uploads/2024/03/2x3a0622.jpg"><img alt="" class="attachment-thumbnail size-thumbnail" height="150" loading="lazy" src="../ORI/ArmyInform/Images/2024-03-04T21-25-99/000005.jpg" srcset="../ORI/ArmyInform/Images/2024-03-04T21-25-99/000005.jpg" width="150"/></a>
</dt></dl>
</div>
</div>
<p>Клоун Пімба вміє викликати усмішки навіть в особливих діток.  І після виступу в Краматорську розповідає мені, чому це так важливо.</p>
<p>— Я хочу, щоб війна не зруйнувала їхньої здатності радіти, щоб страх не зруйнував їхньої здатності радіти. Я сам відчував страх під обстрілами, і розумію, в якому стані щодня перебувають усі діти України. Сміх — це те, що допомагає долати страх, — каже Марко.</p>
</div>

<p>Source: <a href="https://armyinform.com.ua/2024/03/04/na-donechchyni-kloun-z-italiyi-vystupaye-pered-osoblyvym-ditkamy-dehto-z-malechi-posmihnuvsya-vpershe/">https://armyinform.com.ua/2024/03/04/na-donechchyni-kloun-z-italiyi-vystupaye-pered-osoblyvym-ditkamy-dehto-z-malechi-posmihnuvsya-vpershe/</a></p>
</body></html>