<html><body><h1>Витратив зібрані «донати» для ЗСУ на онлайн-казино: перед судом постане волонтер-шахрай</h1><hr/>Published Time: 2024-03-04T16-36-99<br>Author: Army Inform<br>Description: Про це повідомляє Харківська прокуратура.    «Добродій» збирав гроші з небайдужих...<br>Images: <a href="https://armyinform.com.ua/wp-content/uploads/2022/11/2022-11-01-zasudzheno-meshkanczya.jpg">000000.jpg</a><br>Categories: Новини<br>Tags: stoprussia, колаборант, суд, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-03-04T16-36-99/000000.jpg" srcset="../Images/2024-03-04T16-36-99/000000.jpg" width="630"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Харків’янина, який збирав «донати» для військових ЗСУ, а потім витрачав їх на онлайн-казино, судитимуть за шахрайство. Загалом зловмисник ошукав понад 20 громадян і заволодів сумою майже у 150 тисяч гривень. </strong></p>
<p>Про це <a href="https://t.me/prokuratura_kharkiv/14356" rel="nofollow" target="_blank">повідомляє</a> Харківська прокуратура.</p>
<p>«Добродій» збирав гроші з небайдужих українців на дрон, бронежилети, рації, каски, генератор, акумулятори тощо. Ним виявився 39-річний харків’янин.</p>
<p>«Протягом другої половини 2022 року під виглядом волонтера публікував у соціальних мережах оголошення про збір грошей начебто на потреби Збройних Сил України», — йдеться в повідомленні.</p>
<p>Тексти оголошень ділок опубліковував під гучними заголовками, такими як «для бійців, які стоять під Харковом», «для військових, які боронять Бахмут». Проте отримані від благодійників грошові кошти зловмисник привласнював для ігор в онлайн-казино.</p>
<p>«Всього харківʼянин ошукав понад 20 громадян. Загальна сума, якою заволодів шахрай, становить майже 150 тисяч гривень», — заявили в прокуратурі.</p>
<p>Правоохоронці викрили чоловіка, тепер його судитимуть у м. Харкові.</p>
<p>Як повідомляла <a href="https://armyinform.com.ua/2024/03/04/v-kyyevi-kolyshnogo-televeduchogo-sudytymut-za-kolaboraczijnu-diyalnist/">АрміяInform</a>, у Києві колишнього телеведучого судитимуть за колабораційну діяльність.</p>
</div><p>Source: <a href="https://armyinform.com.ua/2024/03/04/vytratyv-zibrani-donaty-dlya-zsu-na-onlajn-kazyno-pered-sudom-postane-volonter-shahraj/">https://armyinform.com.ua/2024/03/04/vytratyv-zibrani-donaty-dlya-zsu-na-onlajn-kazyno-pered-sudom-postane-volonter-shahraj/</a></p></body></html>