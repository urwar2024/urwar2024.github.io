<html><body><h1>У Силах оборони пояснили, як боротися з російськими КАБами на фронті</h1><hr/>Published Time: 2024-03-04T07-57-99<br>Author: Army Inform<br>Description: Про це заявила речниця Сил оборони півдня України полковник Наталія Гуменюк в ефірі...<br>Images: <a href="https://armyinform.com.ua/wp-content/uploads/2024/02/kab.jpg">000000.jpg</a>&nbsp;<a href="https://armyinform.com.ua/wp-content/uploads/2024/02/f3b42557-2102-492f-b357-c9e6011d575a.jpeg">000001.jpeg</a><br>Categories: Важливо, Новини<br>Tags: КАБ, Наталія Гуменюк, Сили оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="699" src="../Images/2024-03-04T07-57-99/000000.jpg" srcset="../Images/2024-03-04T07-57-99/000000.jpg" width="1280"> </img></figure><!-- .post-thumbnail -->
<p><strong> Війська рф зменшать застосування керованих авіаційних бомб на лінії фронту, якщо заблокувати їх тактичну авіацію. </strong></p>
<p>Про це заявила речниця Сил оборони півдня України полковник Наталія Гуменюк в <a href="https://www.youtube.com/watch?v=WY8sDvZdWEA" rel="nofollow" target="_blank">ефірі</a> телемарафону «Єдині новини».</p>
<p>За її словами, потрібні превентивні заходи й необхідно заблокувати тактичну авіацію як спосіб доставки КАБів.</p>
<p>«Тому, очікуючи на появу винищувачів, ми не сидимо склавши руки. Результати роботи Повітряних Сил по збиттю літаків красномовно свідчать, що зі знищенням літаків зменшується кількість ударів», — сказала Наталія Гуменюк.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/02/29/garyachyj-lyutyj-ukrayinska-ppo-za-misyacz-zbyla-rosijskyh-litakiv-na-milyard-dolariv/" target="_blank"><div class="ai-readalso-content"><div class="ai-readalso-title">Гарячий лютий: українська ППО за місяць збила російських літаків на мільярд доларів</div></div><div class="ai-readalso-thumbnail"><img alt="Гарячий лютий: українська ППО за місяць збила російських літаків на мільярд доларів" src="../Images/2024-03-04T07-57-99/000001.jpeg" srcset="../Images/2024-03-04T07-57-99/000001.jpeg"/></div></a></figure>
<p>Вона наголосила, що недоцільно витрачати на КАБи цінні засоби протиповітряної оборони й це було зрозуміло з самого початку, коли тільки починалися ці атаки.</p>
<p>«Щоб бити по кожній російській бомбі, потрібно багато спорядження для тих засобів, які ми маємо. І використовувати по КАБах дуже непродуктивно», — додала Наталія Гуменюк.</p>
<p>Як повідомляла АрміяInform, 2 березня командування Повітряних Сил ЗСУ <a href="https://armyinform.com.ua/2024/03/02/u-povitryanyh-sylah-pidtverdyly-znyshhennya-odnogo-rosijskogo-vynyshhuvacha-su-34/">підтвердило</a> збиття російського винищувача-бомбардувальника Су-34. Загалом протягом лютого було збито 13 ворожих літаків.</p>
</div><p>Source: <a href="https://armyinform.com.ua/2024/03/04/u-sylah-oborony-poyasnyly-yak-borotysya-z-rosijskymy-kabamy-na-fronti/">https://armyinform.com.ua/2024/03/04/u-sylah-oborony-poyasnyly-yak-borotysya-z-rosijskymy-kabamy-na-fronti/</a></p></body></html>