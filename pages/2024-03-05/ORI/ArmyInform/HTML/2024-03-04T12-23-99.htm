<html><body><h1>Повідомлено про підозру двом російським генералам, які бомбардували Бородянку</h1><hr/>Published Time: 2024-03-04T12-23-99<br>Author: Army Inform<br>Description: Про це повідомила 4 березня Служба безпеки України.    За даними відомства, унаслідок...<br>Images: <a href="https://armyinform.com.ua/wp-content/uploads/2024/03/pidozra-generalam-sbu.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/borodyanka2.jpg">000001.jpg</a><br>Categories: Новини<br>Tags: воєнні злочини рф, підозра, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-04T12-23-99/000000.jpg" srcset="../Images/2024-03-04T12-23-99/000000.jpg" width="1200"> </img></figure><!-- .post-thumbnail -->
<p><strong> Олександра Чайка та Володимира Кравченка підозрюють у порушенні законів та звичаїв війни, поєднаних з умисним вбивством, вчинених за попередньою змовою групою осіб </strong></p>
<p>Про це <a href="https://t.me/SBUkr/11320" rel="nofollow" target="_blank">повідомила</a> 4 березня Служба безпеки України.</p>
<p>За даними відомства, унаслідок повітряної атаки на початку березня 2022 року рашисти зруйнували шість багатоквартирних будинків у Бородянці, що призвело до загибелі понад 30 місцевих жителів, зокрема малолітньої дівчинки.</p>
<img alt="" class="alignnone size-full wp-image-547488" height="1280" loading="lazy" src="../Images/2024-03-04T12-23-99/000001.jpg" srcset="../Images/2024-03-04T12-23-99/000001.jpg" width="853">
<p>Зараз задокументовано воєнні злочини:</p>
<ul>
<li>генерал-полковника Олександра Чайка — командувача східного військового округу збройних сил росії;</li>
<li>генерал-лейтенанта Володимира Кравченка — командувача 11-ї армії військово-повітряних сил та протиповітряної оборони збройних сил рф.</li>
</ul>
<p>Під час широкомасштабного вторгнення росії фігуранти командували бомбардуванням житлових масивів селища Бородянка на Київщині. Через Бородянку ворог намагався прорватися до столиці.</p>
<p>За даними слідства, Олександр Чайко віддав прямий наказ на вогневе ураження багатоквартирних будинків у центрі населеного пункту.</p>
<p>Для виконання ворожого завдання Володимир Кравченко відправив винищувачі-бомбардувальники СУ-34 та штурмовики СУ-25 зі складу 303-ї змішаної авіаційної дивізії рф.</p>
<p>Під час вильотів ворожі літаки випустили 500-кілограмові фугасні авіабомби на житлові будинки, в яких на той час перебували мирні жителі Бородянки.</p>
<p>Унаслідок повітряної атаки окупанти зруйнували шість багатоквартирних будинків, що призвело до численних жертв серед мирного населення.</p>
<p>Частину постраждалих мешканців досі не ідентифіковано, їх вважають зниклими безвісти.</p>
<p>Раніше <a href="https://armyinform.com.ua/2024/03/01/vykryto-dvoh-rosijskyh-generaliv-yaki-organizovuvaly-masovani-raketni-udary-po-ukrayini/">стало відомо</a>, що підозри оголосили двом російським генералам, які організовували масовані ракетні удари по Україні.</p>
</img></div><p>Source: <a href="https://armyinform.com.ua/2024/03/04/povidomleno-pro-pidozru-dvom-rosijskym-generalam-yaki-bombarduvaly-borodyanku/">https://armyinform.com.ua/2024/03/04/povidomleno-pro-pidozru-dvom-rosijskym-generalam-yaki-bombarduvaly-borodyanku/</a></p></body></html>