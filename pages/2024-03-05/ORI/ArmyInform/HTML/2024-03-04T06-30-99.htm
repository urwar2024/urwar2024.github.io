<html><body><h1>Як військові розбудовують оборонні рубежі: фоторепортаж від АрміяInform з Донеччини</h1><hr/>Published Time: 2024-03-04T06-30-99<br>Author: Army Inform<br>Description: Враховуючи характер і реалії сучасної війни, траншеї роблять ширше і вище, щоб можна було...<br>Images: <a href="https://armyinform.com.ua/wp-content/uploads/2024/03/golovna-2.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/2x3a0242.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/2x3a0313.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/2x3a0122.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/2x3a0304.jpg">000004.jpg</a>&nbsp;<a href="https://armyinform.com.ua/wp-content/uploads/2024/03/2x3a0392.jpg">000005.jpg</a>&nbsp;<a href="https://armyinform.com.ua/wp-content/uploads/2024/03/2x3a0154.jpg">000006.jpg</a><br>Categories: Новини, Репортаж<br>Tags: stoprussia, агресія рф, оборонні рубежі, Фоторепортаж<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1000" src="../Images/2024-03-04T06-30-99/000000.jpg" srcset="../Images/2024-03-04T06-30-99/000000.jpg" width="1500"> </img></figure><!-- .post-thumbnail -->
<p><strong> Це взводний опорний пункт на рубежі оборони операційної зони одного з оперативно-тактичних угруповань. Тут працюють лише військові — надто близько до лінії зіткнення, і саме військові краще розуміють вимоги і особливості бойової роботи. Тому такі опорні пункти зводять інженерні частини. </strong></p>
<p>Враховуючи характер і реалії сучасної війни, траншеї роблять ширше і вище, щоб можна було спокійно розминутися в спорядженні, пронести пораненого на ношах.</p>
<p>На питання журналістів, як змінилися норми будівництва подібних укріплень, офіцер інженерних військ Леонід каже:</p>
<p>«Якщо за часів Другої світової були норми глибини і ширини траншей — 1.5 метри на 80 сантиметрів, то зараз ми робимо глибину 2 метри, близько 1 метра ширину. І зверху насипається ще півметровий бруствер. В той же час ширше робити не можна, бо окопи стануть вразливіші до обстрілів. У будівництві використовуємо геотекстиль, сітку, дошку, бруси».</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="547321" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-547314 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0242.jpg" href="https://armyinform.com.ua/wp-content/uploads/2024/03/2x3a0242.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-04T06-30-99/000001.jpg" srcset="../Images/2024-03-04T06-30-99/000001.jpg" width="150"/></a>
</dt></dl>
</div>
</div>
<p>Через те, що траншея йде зигзагом, кути укріплюються додатковими стовпцями, розпорками. Вогневі ячейки обшиті деревʼяною дошкою.</p>
<p>Також обладнуються виходи з плавними переходами висоти, щоб уникнути травмування при швидких переміщеннях.</p>
<img alt="" class="alignnone size-full wp-image-547322" height="1000" loading="lazy" src="../Images/2024-03-04T06-30-99/000002.jpg" srcset="../Images/2024-03-04T06-30-99/000002.jpg" width="1500">
<p>Висота перекритої ділянки приблизно 2 метри 30 сантиметрів. Є потужний каркас, поперечні повздовжні балки, перекриття — два накати: накат — півметри землі, другий накат — так само.</p>
<img alt="" class="alignnone size-full wp-image-547482" height="1000" loading="lazy" src="../Images/2024-03-04T06-30-99/000003.jpg" srcset="../Images/2024-03-04T06-30-99/000003.jpg" width="1500">
<p>Все це маскується. В разі обстрілу можна швидко перейти в такі зони з вогневих ячейок. На кожному вході-виході копається колодязь для збору води, щоб вона не затікала у перекриту ділянку.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="547323,547324" data-itemtag="dl" data-link="file" data-max-width="100%" data-ratio="1.5" data-size="large" data-width="1500"><div class="gallery galleryid-547314 gallery-columns-0 gallery-size-thumbnail" id="gallery-3"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0304.jpg" href="https://armyinform.com.ua/wp-content/uploads/2024/03/2x3a0304.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-04T06-30-99/000004.jpg" srcset="../Images/2024-03-04T06-30-99/000004.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/2x3a0392.jpg" href="https://armyinform.com.ua/wp-content/uploads/2024/03/2x3a0392.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-04T06-30-99/000005.jpg" srcset="../Images/2024-03-04T06-30-99/000005.jpg" width="150"/></a>
</dt></dl>
</div>
</div>
<p>«Плюс роботи з деревом — швидкість, мінус — недовговічність (потребує ремонту через 2 роки — ред.). Над неперекритою частиною знизу і зверху робимо розпорки, для міцності конструкції і монтування антидронового захисту. В нашому підході ми врахували поради бойових піхотних командирів», — розповіли військові інженери.</p>
<img alt="" class="alignnone size-full wp-image-547320" height="1000" loading="lazy" src="../Images/2024-03-04T06-30-99/000006.jpg" srcset="../Images/2024-03-04T06-30-99/000006.jpg" width="1500"/>
<p><em>Фото автора</em></p>
</img></img></div><p>Source: <a href="https://armyinform.com.ua/2024/03/04/yak-vijskovi-rozbudovuyut-oboronni-rubezhi-fotoreportazh-vid-armiyainform-z-donechchyny/">https://armyinform.com.ua/2024/03/04/yak-vijskovi-rozbudovuyut-oboronni-rubezhi-fotoreportazh-vid-armiyainform-z-donechchyny/</a></p></body></html>