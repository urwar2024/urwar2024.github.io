<html><body><h1>МОЗ починає перевірку військово-лікарських комісій у Києві</h1><hr/>Published Time: 2024-03-04T20-16-99<br>Author: Army Inform<br>Description: Про це повідомив очільник відомства Віктор Ляшко.    Міністр підписав відповідний наказ...<br>Images: <a href="https://armyinform.com.ua/wp-content/uploads/2023/06/82_main-v1680722596.jpg">000000.jpg</a><br>Categories: Новини<br>Tags: Віктор Ляшко, влк, МОЗ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-03-04T20-16-99/000000.jpg" srcset="../Images/2024-03-04T20-16-99/000000.jpg" width="700"> </img></figure><!-- .post-thumbnail -->
<p><strong> Міністерство охорони здоров'я починає перевірку всіх військово-лікарських комісій у Києві. </strong></p>
<p>Про це <a href="https://www.facebook.com/viktor.liashko/posts/pfbid0US56uAC6AHPwMDtbxZzrCAUVBujLEZMHNKoSjpmc8Jn5cwhoSJBHVhufrGjN8ydXl?__cft__%5B0%5D=AZUBYZ0KB0ZWprpCwKaKaMMacz5MIp1ifHYFG-10K-U-Lny_-kMtBPsVGgiwJn4ItVneWcY-C2pwhzajxqj8zbNVlQA67YVOhUkukwTfwm7rZaT_FOIcJkkEhSuYDRMsWHs&amp;__tn__=%2CO%2CP-R" rel="nofollow" target="_blank">повідомив</a> очільник відомства Віктор Ляшко.</p>
<p>Міністр підписав відповідний наказ про створення робочої групи для проведення перевірки.</p>
<p>Віктор Ляшко пояснив, що таке рішення викликане збільшенням кількості скарг. Основні з них стосуються дуже базових речей, які, як запевнив глава відомства, за бажанням можна оперативно виправити. Зокрема це недотримання електронної черги, відсутність базових умов для комфортного проходження ВЛК і не оптимізовані маршрути.</p>
<p>Міністр нагадав, що для того, щоб пришвидшити проходження ВКЛ та зробити його більш зручним, минулого року було запроваджено окремий пакет в межах Програми медичних гарантій, який дозволяє військовозобов’язаним пройти медичний огляд у цивільному медзакладі з чітко визначеними граничними строками. Водночас, визнав Віктор Ляшко, досі частина ВЛК працює на базі центрів комплектування, а не цивільних медзакладів.</p>
<p>Разом з тим, поза увагою Міністерства не залишаться і інші речі:</p>
<ul>
<li>корупційна складова, як от вимагання хабарів за врахування усіх наявних хвороб та станів під час медичних оглядів,</li>
<li>схеми незаконного переправлення чоловіків призовного віку через державний кордон,</li>
<li>прийняття рішень про надання відстрочки від призову за станом здоров’я,</li>
<li>формальний підхід до проходження ВЛК військовозобовʼязаними,</li>
<li>недбалість лікарів,</li>
<li>проблеми з оскарженням висновків.</li>
</ul>
<p>«Список можна продовжувати. Питань багато. Не на всі саме МОЗ має безпосередні важелі впливу, але зі свого боку ми будемо всіляко сприяти тому, аби всі без виключень працювали у правовому полі. Для цього співпрацюємо з правоохоронцями. Для цього ведемо діалог з військовими адміністраціями», — наголосив він.</p>
<p>Глава відомства закликав повідомляти про порушення. Це допоможе краще розуміти, де є проблеми і відповідно, реагувати. Що стосується ВЛК у цивільних медзакладах, то звертатися можна за телефоном:<strong> 0 800 60 20 19.</strong></p>
<p>Як повідомляла <a href="https://armyinform.com.ua/2024/03/04/audyt-minoborony-vyyavyv-30-tysyach-turniketiv-yaki-zberigalysya-majzhe-rik-chastynu-vzhe-vydaly-vijskovosluzhbovczyam/">АрміяInform</a>, аудит Міноборони виявив 30 тисяч турнікетів, які зберігалися майже рік: частину вже видали в ЗСУ.</p>
</div><p>Source: <a href="https://armyinform.com.ua/2024/03/04/moz-pochynaye-perevirku-vijskovo-likarskyh-komisij-u-kyyevi/">https://armyinform.com.ua/2024/03/04/moz-pochynaye-perevirku-vijskovo-likarskyh-komisij-u-kyyevi/</a></p></body></html>