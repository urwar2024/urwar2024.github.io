<html><body><h1>Юрій Ігнат розповів про сьомий день без ворожих А-50 біля України</h1><hr/>Published Time: 2024-03-04T10-12-98<br>Author: Army Inform<br>Description: Відповідні коментарі Юрій Ігнат надав у прямому ефірі телемарафону «Єдині новини» вранці...<br>Images: <a href="https://armyinform.com.ua/wp-content/uploads/2023/04/photo_5318877840441197343_y.jpg">000000.jpg</a><br>Categories: Актуальна тема, Новини<br>Tags: А-50, Повітряні Сили ЗС України, Юрій Ігнат<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="666" src="../Images/2024-03-04T10-12-98/000000.jpg" srcset="../Images/2024-03-04T10-12-98/000000.jpg" width="1123"> </img></figure><!-- .post-thumbnail -->
<p><strong> Речник Командування Повітряних Сил Збройних Сил України полковник Юрій Ігнат розповів, що вже сьомий день як біля України не з’являються російські розвідувальні літаки А-50. </strong></p>
<p>Відповідні коментарі Юрій Ігнат надав у прямому ефірі телемарафону «Єдині новини» вранці 4 березня 2024 року.</p>
<p>«А-50 дійсно вже тривалий час і досі немає. Сьомий вже день, якщо не помиляюсь, А-50 не з’являється ні в ростовській області, ні в акваторії Азовського моря», — зазначив речник ПС ЗСУ.</p>
<p>За його словами, противник заявив, що буде відновлювати ті свої А-50, які перебувають у рф на зберіганні.</p>
<p>«Наскільки цей процес буде швидким чи довгим, сказати важко, але ці літаки їм потрібні, вкрай потрібні, щоб планувати удари, щоб проводити радіолокаційну розвідку повітряного простору нашої держави», — наголосив Юрій Ігнат.</p>
<p>Як повідомляла АрміяInform, Юрій Ігнат заявив, що Повітряні Сили ЗС України значно <a href="https://armyinform.com.ua/2024/03/03/povitryani-syly-zs-ukrayiny-znachno-obmezhyly-mozhlyvosti-vorozhyh-a-50-yurij-ignat/">обмежили</a> можливості ворожих А-50.</p>
</div><p>Source: <a href="https://armyinform.com.ua/2024/03/04/yurij-ignat-rozpoviv-pro-somyj-den-bez-vorozhyh-a-50-bilya-ukrayiny/">https://armyinform.com.ua/2024/03/04/yurij-ignat-rozpoviv-pro-somyj-den-bez-vorozhyh-a-50-bilya-ukrayiny/</a></p></body></html>