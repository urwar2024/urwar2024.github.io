<html><body><h1>Випереджаючи загрози: у Норвегії випробували оновлені ракети для знаного в Україні комплексу ППО NASAMS</h1><hr/>Published Time: 2024-03-04T09-11-99<br>Author: Army Inform<br>Description: Як заявлено на офіційному порталі RTX, вогневі тести здійснювалися за підтримки...<br>Images: <a href="https://armyinform.com.ua/wp-content/uploads/2024/03/1-2.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/2-2.jpeg">000001.jpeg</a><br>Categories: Новини, Озброєння та техніка<br>Tags: AMRAAM-ER, NASAMS, Raytheon, ОВТ, ППО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="704" src="../Images/2024-03-04T09-11-99/000000.jpeg" srcset="../Images/2024-03-04T09-11-99/000000.jpeg" width="1246"> <figcaption class="wp-caption-text">
		Випробування ракет AMRAAM-ER для ЗРК NASAMS. Фото: Raytheon (RTX)</figcaption>
</img></figure><!-- .post-thumbnail -->
<p><strong> Військово-промислова компанія Raytheon (RTX) у партнерстві з Kongsberg Defense &amp; Aerospace успішно провела льотні випробування нової ракети AMRAAM-Extended Range (ER), створеної для пускової установки NASAMS. </strong></p>
<p>Як <a href="https://www.rtx.com/news/news-center/2024/02/27/rtxs-raytheon-completes-first-flight-test-for-new-amraam-er-variant" rel="nofollow" target="_blank">заявлено</a> на офіційному порталі RTX, вогневі тести здійснювалися за підтримки Міністерства оборони і Збройних сил Норвегії. А успішні льотні випробування демонструють розширені можливості модернізованого AMRAAM-ER, повідомляє АрміяInform.</p>
<p>Новий варіант AMRAAM-ER — це перша у своєму роді конфігурація, що включає секцію наведення від ракети AIM-120 C-8. Боєприпас оснащений надійнішим ракетним двигуном від компанії Nammo, системою приводів управління від Kongsberg Defence &amp; Aerospace, розробленою в рамках проєкту Norwegian Propulsion Stack, в якому Міністерство оборони Норвегії виступає партнером.</p>
<p>Фаза комплексних випробувань включала пробні стрільби, під час яких ракета була запущена по заздалегідь запрограмованій траєкторії польоту для перевірки її безпечного виходу з пускової установки NASAMS та загальних характеристик.</p>
<p>Пол Ферраро, президент підрозділу систем повітряної та космічної оборони компанії Raytheon, наголосив на важливості інтеграції нової технології в AMRAAM-ER, забезпечуючи її розширені можливості. Він підкреслив гнучкість оновлень програмного забезпечення, які постійно вдосконалюватимуть ракети AMRAAM для ефективної протидії повітряним загрозам, що розвиваються.</p>
<figure aria-describedby="caption-attachment-547318" class="wp-caption alignnone" id="attachment_547318" style="width: 1250px"><img alt="" class="size-full wp-image-547318" height="703" loading="lazy" sizes="(max-width: 1250px) 100vw, 1250px" src="../Images/2024-03-04T09-11-99/000001.jpeg" srcset="../Images/2024-03-04T09-11-99/000001.jpeg" width="1250"><figcaption class="wp-caption-text" id="caption-attachment-547318">Випробування ракет AMRAAM-ER для ЗРК NASAMS. Фото: Raytheon (RTX)</figcaption></img></figure>
<p>AMRAAM-ER спеціально розроблена для інтеграції з пусковою установкою NASAMS, забезпечуючи покращений протиповітряний захист за рахунок перехоплення цілей на збільшених дальностях та висотах,  як порівняти зі стандартною версією AMRAAM.</p>
<p>Разом із тим експерти оборонного порталу Defense Express свого часу <a href="https://defence-ua.com/" rel="nofollow" target="_blank">зазначали</a>, що вже після перших польотних тестів ракети AMRAAM-ER у травні 2021 року у Raytheon розглядали можливість використовувати цю ракету зі збільшеною дальністю не тільки як зброю класу «поверхня — повітря», але й як ракети «повітр — повітря», зокрема для стелс-винищувача F-35.</p>
<div class="mIOAIO_blockquote"><blockquote class="_miaomo90"><p>NASAMS (Norwegian Advanced Surface-to-Air Missile System) зенітно-ракетний комплекс середньої дальності призначений для ураження повітряних цілей на малих та середніх висотах у будь-яких погодних умовах.</p></blockquote></div>
<p>Як <a href="https://armyinform.com.ua/2024/02/09/ukrayina-otrymaye-dodatkovi-systemy-nasams-vid-norvegiyi/">повідомляла</a> АрміяInform, у першій декаді лютого 2024 року уряд Норвегії запропонував парламенту замовити у виробника Kongsberg Defense and Aerospace (KDA) додаткові пускові установки та центри управління вогнем системи ППО NASAMS, щоб надати їх Україні.</p>
<p>Зокрема, йдеться про десять пускових установок і чотири центри управління вогнем системи протиповітряної оборони NASAMS.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" src="https://www.youtube.com/embed/vdIVGXZ95Zw?feature=oembed" title="The AMRAAM®-ER missile takes to the sky" width="640"></iframe></p>
<p>Один з етапів випробувань ракет AMRAAM-ER з пускової установки ЗРК NASAMS. Відео: RTX</p>
</div><p>Source: <a href="https://armyinform.com.ua/2024/03/04/vyperedzhayuchy-zagrozy-u-norvegiyi-vyprobuvaly-onovleni-rakety-dlya-znanogo-v-ukrayini-kompleksu-ppo-nasams/">https://armyinform.com.ua/2024/03/04/vyperedzhayuchy-zagrozy-u-norvegiyi-vyprobuvaly-onovleni-rakety-dlya-znanogo-v-ukrayini-kompleksu-ppo-nasams/</a></p></body></html>