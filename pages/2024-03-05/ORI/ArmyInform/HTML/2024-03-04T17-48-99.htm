<html><body><h1>Дмитро Кулеба обговорив з Радославом Сікорським шляхи збільшення поставок зброї в Україну</h1><hr/>Published Time: 2024-03-04T17-48-99<br>Author: Army Inform<br>Description: Про це глава української дипломатії повідомив у Тwitter.    «Ми зосередилися на шляхах...<br>Images: <a href="https://armyinform.com.ua/wp-content/uploads/2024/03/original_20826.jpg">000000.jpg</a><br>Categories: Новини<br>Tags: stoprussia, вторгнення рф, Дмитро Кулеба, Радослав Сікорський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="434" src="../Images/2024-03-04T17-48-99/000000.jpg" srcset="../Images/2024-03-04T17-48-99/000000.jpg" width="672"> </img></figure><!-- .post-thumbnail -->
<p><strong> Міністри закордонних справ України та Польщі Дмитро Кулеба і Радослав Сікорський обговорили шляхи збільшення поставок зброї та вирішення ситуації на кордоні. </strong></p>
<p>Про це глава української дипломатії <a href="https://twitter.com/DmytroKuleba/status/1764630932361723994" rel="nofollow" target="_blank">повідомив</a> у Тwitter.</p>
<p>«Ми зосередилися на шляхах збільшення поставок зброї в Україну, з особливим акцентом на артилерійських боєприпасах та засобах протиповітряної оборони для кращого захисту наших військ від атак російської авіації та безпілотників», — підкреслив він.</p>
<p>Глава української дипломатії подякував Польщі за забезпечення безперебійної доставки військової та гуманітарної допомоги через кордон і наголосив, що разом із Радославом Сікорським позитивно відзначив взаємодію між галузевими міністерствами обох країн у пошуку шляхів вирішення ситуації на українсько-польському кордоні.</p>
<p>Також сторони обмінялися думками щодо нещодавнього саміту в Парижі. Дмитро Кулеба привітав початок важливої дискусії щодо шляхів забезпечення європейської безпеки шляхом посилення підтримки України та наголосив на важливості невідкладних рішучих дій.</p>
<p>Як повідомляла <a href="https://armyinform.com.ua/2024/02/06/ukrayina-rozrahovuye-shho-yes-u-najkorotshyj-termin-zbilshyt-postachannya-artylerijskyh-snaryadiv-dmytro-kuleba/">АрміяInform</a>, Україна розраховує, що ЄС у найкоротший термін збільшить постачання артилерійських снарядів.</p>
</div><p>Source: <a href="https://armyinform.com.ua/2024/03/04/dmytro-kuleba-obgovoryv-z-radoslavom-sikorskym-shlyahy-zbilshennya-postavok-zbroyi-v-ukrayinu/">https://armyinform.com.ua/2024/03/04/dmytro-kuleba-obgovoryv-z-radoslavom-sikorskym-shlyahy-zbilshennya-postavok-zbroyi-v-ukrayinu/</a></p></body></html>