<html><body><h1>На Донеччині під час гасіння пожежі, спричиненої обстрілами, загинули двоє рятувальників</h1><hr/>Published Time: 2024-03-04T20-33-99<br>Author: Army Inform<br>Description: Про це повідомив очільник МВС Ігор Клименко.    «Сьогодні під час гасіння пожежі в...<br>Images: <a href="https://armyinform.com.ua/wp-content/uploads/2024/03/1709576245-2459-large.webp">000000.webp</a><br>Categories: Новини<br>Tags: агресія рф, вторгнення рф, Ігор Клименко, обстріл донеччини<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="665" src="../Images/2024-03-04T20-33-99/000000.png" srcset="../Images/2024-03-04T20-33-99/000000.png" width="1000"> </img></figure><!-- .post-thumbnail -->
<p><strong> Двоє українських пожежників загинули, ще троє отримали поранення внаслідок ударів російських безпілотників під час гасіння пожежі, спричиненої обстрілами в Донецькій області. </strong></p>
<p>Про це <a href="https://t.me/Klymenko_MVS/766" rel="nofollow" target="_blank">повідомив </a>очільник МВС Ігор Клименко.</p>
<p>«Сьогодні під час гасіння пожежі в Краматорському районі рятувальники Слов’янського гарнізону потрапили під повторний обстріл росіян. По надзвичайниках та пожежній техніці ворог вдарив безпілотником», — зазначив він.</p>
<p>Загинули 29-річний Олег Мартиненко та 31-річний Богдан Равлик. Ще троє рятувальників отримали поранення, їм надається медична допомога.</p>
<p>«У наших рятувальників немає зброї, вони ризикували своїм життям, щоб інші могли жити», — заявив очільник МВС.</p>
<p>Як повідомляла <a href="https://armyinform.com.ua/2024/03/04/vorog-visim-raziv-atakuvav-nikopolshhynu-artyleriyeyu-ta-dronamy-ye-rujnuvannya/">АрміяInform</a>, ворог вісім разів атакував Нікопольщину артилерією та дронами, є руйнування.</p>
</div><p>Source: <a href="https://armyinform.com.ua/2024/03/04/na-donechchyni-pid-chas-gasinnya-pozhezhi-sprychynenoyi-obstrilamy-zagynuly-dvoye-ryatuvalnykiv/">https://armyinform.com.ua/2024/03/04/na-donechchyni-pid-chas-gasinnya-pozhezhi-sprychynenoyi-obstrilamy-zagynuly-dvoye-ryatuvalnykiv/</a></p></body></html>