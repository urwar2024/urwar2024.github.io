<html><body><h1>Аудит Міноборони виявив 30 тисяч турнікетів, які зберігалися майже рік: частину вже видали в ЗСУ</h1><hr/>Published Time: 2024-03-04T18-14-99<br>Author: Army Inform<br>Description: Про це повідомляє Міністерство оборони України.  Як зазначається, ці турнікети отримано...<br>Images: <a href="https://armyinform.com.ua/wp-content/uploads/2024/03/ed2c84717704dfc7df4bee13c3984ec57793c7b6.jpeg">000000.jpeg</a><br>Categories: Важливо, Новини<br>Tags: stoprussia, агресія рф, війна, вторгнення рф, міноборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 1500px) 100vw, 1500px" src="../Images/2024-03-04T18-14-99/000000.jpeg" srcset="../Images/2024-03-04T18-14-99/000000.jpeg" width="1500"> </img></figure><!-- .post-thumbnail -->
<p><strong> Аудитори Міноборони виявили у сховищі однієї з військових частин підпорядкування Командування медичних сил на Житомирщині майже 30 тисяч нових якісних медичних турнікетів SOF виробництва США. </strong></p>
<p style="font-weight: 400;">Про це <a href="https://www.mil.gov.ua/news/2024/03/04/na-skladah-komanduvannya-medichnih-sil-audit/" rel="nofollow" target="_blank">повідомляє</a> Міністерство оборони України.</p>
<p style="font-weight: 400;">Як зазначається, ці турнікети отримано ще в квітні 2023 року, і тільки через шість місяців військова частина видала перші з них військовим — всього 458 одиниць.</p>
<p style="font-weight: 400;">Про результати внутрішнього аудиту повідомлено Міністру оборони України Рустему Умєрову.</p>
<p style="font-weight: 400;">У відомстві також наголосили, що після проведення аудиту відповідальні посадові особи почали видачу турнікетів, наразі майже третина — уже у військовослужбовців.</p>
<p style="font-weight: 400;">Також ініційовано видачу іншого медичного майна (індивідуальні аптечки, рюкзаки для бойових медиків), що тривалий час зберігалися на складах у значній кількості.</p>
<p style="font-weight: 400;">«Завдання внутрішнього аудиту Міноборони — не просто виявляти випадки зловживань та реагувати на них, а й запобігати неефективному використанню військового ресурсу. Через ефективніше планування, посилену підзвітність, солідарність на усіх рівнях ухвалення рішень», — прокоментував заступник Міністра оборони Юрій Джигир.</p>
<p>Як повідомляла АрміяInform, зі спецрахунка Нацбанку <a href="https://armyinform.com.ua/2024/03/04/zi-speczrahunka-naczbanku-na-potreby-oborony-vzhe-pererahovano-ponad-34-mlrd-gryven/">на потреби оборони</a> вже перераховано понад 34 млрд гривень.</p>
</div><p>Source: <a href="https://armyinform.com.ua/2024/03/04/audyt-minoborony-vyyavyv-30-tysyach-turniketiv-yaki-zberigalysya-majzhe-rik-chastynu-vzhe-vydaly-vijskovosluzhbovczyam/">https://armyinform.com.ua/2024/03/04/audyt-minoborony-vyyavyv-30-tysyach-turniketiv-yaki-zberigalysya-majzhe-rik-chastynu-vzhe-vydaly-vijskovosluzhbovczyam/</a></p></body></html>