<html><body><h1>З початку широкомасштабного вторгнення від вибухонебезпечних предметів постраждали 950 осіб – Руслан Берегуля</h1><hr/>Published Time: 2024-03-18T17:20:00+08:00<br>Author: Army Inform<br>Description: Як передає АрміяInform, про це повідомив начальник Головного управління протимінної...<br>Images: <a href="https://armyinform.com.ua/wp-content/uploads/2024/03/2222222222222111111.jpg">000000.jpg</a><br>Categories: Новини<br>Tags: вибухонебезпечні предмети, МОУ, протимінна діяльність, Руслан Берегуля<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="999" src="../Images/2024-03-18T17-20-00-08-00/000000.jpg" srcset="../Images/2024-03-18T17-20-00-08-00/000000.jpg" width="1500"> </img></figure><!-- .post-thumbnail -->
<p><strong> З початку широкомасштабного вторгнення в Україні зафіксовано 647 інцидентів, які пов’язані з вибухонебезпечними предметами. Внаслідок чого постраждали 950 осіб. </strong></p>
<p>Як передає АрміяInform, про це повідомив начальник Головного управління протимінної діяльності, цивільного захисту та екологічної безпеки Міністерства оборони України полковник Руслан Берегуля.</p>
<p>«З початку широкомасштабного військового вторгнення у нас зафіксовано 647 інцидентів, пов’язаних із вибухонебезпечними предметами серед цивільного населення, внаслідок яких постраждали 950 осіб, з них загинули 289 осіб і 661 особа зазнала каліцтв або поранень. Тому наша основна задача — припинити те, щоб цивільне населення страждало, і разом спільними зусиллями ми будемо здійснювати всі заходи, щоб позбавити нашу територію від жахливих наслідків, які нам залишила російська федерація», — зазначив він.</p>
<p>Як повідомляла<a href="https://armyinform.com.ua/2024/03/17/za-tyzhden-pidrozdily-dsst-zneshkodyly-2907-vybuhonebezpechnyh-predmetiv/"> АрміяInform</a>, з 11 по 17 березня підрозділи з розмінування Державної спеціальної служби транспорту виявили, вилучили та знешкодили 2907 вибухонебезпечних предметів.</p>
</div><p>Source: <a href="https://armyinform.com.ua/2024/03/18/z-pochatku-shyrokomasshtabnogo-vtorgnennya-vid-vybuhonebezpechnyh-predmetiv-postrazhdaly-950-osib-ruslan-beregulya/">https://armyinform.com.ua/2024/03/18/z-pochatku-shyrokomasshtabnogo-vtorgnennya-vid-vybuhonebezpechnyh-predmetiv-postrazhdaly-950-osib-ruslan-beregulya/</a></p></body></html>