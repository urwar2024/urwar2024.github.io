<html><body><h1>Загарбники за добу тричі атакували Нікопольщину з важкої артилерії та дронів</h1><hr/>Published Time: 2024-03-18T18:44:00+08:00<br>Author: Army Inform<br>Description: Про це повідомив начальник Дніпропетровської обласної військової адміністрації Сергій...<br>Images: <a href="https://armyinform.com.ua/wp-content/uploads/2024/03/photo_5460924842850245466_y.jpg">000000.jpg</a><br>Categories: Новини<br>Tags: агресія рф, війна, ворожі обстріли, Харківський трибунал<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="888" src="../Images/2024-03-18T18-44-00-08-00/000000.jpg" srcset="../Images/2024-03-18T18-44-00-08-00/000000.jpg" width="1280"> </img></figure><!-- .post-thumbnail -->
<p><strong> За добу, 18 лютого, російська армія кілька разів атакувала Нікопольщину з важкої артилерії, обстріляла громаду й тричі — районний центр. </strong></p>
<p>Про це <a href="https://t.me/ukrinform_news/126398" rel="nofollow" target="_blank">повідомив</a> начальник Дніпропетровської обласної військової адміністрації Сергій Лисак у Telegram.</p>
<p>«З важкої артилерії агресор тричі за день обстрілював громади Нікопольського району — Мирівську, Червоногригорівську та Марганецьку. І три дрони-камікадзе спрямував на сам Нікополь», — йдеться у повідомленні.</p>
<p>Унаслідок атаки пошкоджена АЗС. Там сталася пожежа, яку рятувальники вгамували. Понівечений інфраструктурний об’єкт.</p>
<p>Крім того, побиті 11 приватних будинків, 2 господарські споруди та стільки ж авто. А ще — майже шість десятків сонячних панелей, лінії електропередач й газогін. Люди не постраждали.</p>
<p>Як повідомляла АрміяInform, у Конотопі через обстріли рф <a class="" href="https://armyinform.com.ua/2024/03/18/u-konotopi-cherez-obstrily-rf-poshkodzheno-obyekty-komunalnoyi-sfery/" title="Читати: У Конотопі через обстріли рф пошкоджено об’єкти комунальної сфери">пошкоджено</a> об’єкти комунальної сфери.</p>
</div><p>Source: <a href="https://armyinform.com.ua/2024/03/18/zagarbnyky-za-dobu-trychi-atakuvaly-nikopolshhynu-z-vazhkoyi-artyleriyi-ta-droniv/">https://armyinform.com.ua/2024/03/18/zagarbnyky-za-dobu-trychi-atakuvaly-nikopolshhynu-z-vazhkoyi-artyleriyi-ta-droniv/</a></p></body></html>