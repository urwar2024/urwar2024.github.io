<html><body><h1>У Херсонській області троє осіб загинули, коли розбирали FPV-дрон</h1><hr/>Published Time: 2024-03-18T21:40:00+08:00<br>Author: Army Inform<br>Description: Про це повідомив очільник Херсонської обласної військової адміністрації Олександр...<br>Images: <a href="https://armyinform.com.ua/wp-content/uploads/2024/03/5124f202-4119d05643fbb598abe6e9cac47c630d.jpg">000000.jpg</a><br>Categories: Новини<br>Tags: FPV-дрон, Херсонська ОВА<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="465" src="../Images/2024-03-18T21-40-00-08-00/000000.jpg" srcset="../Images/2024-03-18T21-40-00-08-00/000000.jpg" width="920"> </img></figure><!-- .post-thumbnail -->
<p><strong> У селі Львове на Бериславщині загинули троє місцевих жителів, які спробували розібрати FPV-дрон. </strong></p>
<p>Про це <a href="https://t.me/olexandrprokudin/2982" rel="nofollow noopener noreferrer" target="_blank">повідомив</a> очільник Херсонської обласної військової адміністрації Олександр Прокудін.</p>
<p>«Чоловіки 45, 55 та 67 років принесли додому раніше знайдений на подвір’ї FPV дрон та почали його розбирати. Внаслідок чого здетонував боєприпас», — зазначив він.</p>
<p>Всі троє отримали тяжкі поранення і померли дорогою до лікарні.</p>
<p>Керівник Херсонської ОВА висловив співчуття рідним і близьким загиблих та закликав бути вкрай обережними й не підбирати підозрілі предмети.<span id="cc"> </span></p>
<p>Як повідомляла <a href="https://armyinform.com.ua/2024/03/18/vorog-prodovzhuye-atakuvaty-myrne-naselennya-hersonshhyny-ye-poranenyj/">АрміяInform</a>, за минулу добу, 17 березня, противник вкотре обстріляв Херсонщину, внаслідок атаки одна людина дістала поранення.</p>
</div><p>Source: <a href="https://armyinform.com.ua/2024/03/18/u-hersonskij-oblasti-troye-osib-zagynuly-koly-rozbyraly-fpv-dron/">https://armyinform.com.ua/2024/03/18/u-hersonskij-oblasti-troye-osib-zagynuly-koly-rozbyraly-fpv-dron/</a></p></body></html>