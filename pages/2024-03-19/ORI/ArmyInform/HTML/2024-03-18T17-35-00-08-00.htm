<html><body><h1>Хто має право бути похованим на Національному військовому меморіальному кладовищі</h1><hr/>Published Time: 2024-03-18T17:35:00+08:00<br>Author: Army Inform<br>Description: Про це йдеться на сайті відомства.    Так, частиною першою статті 15-1 Закону України...<br>Images: <a href="https://armyinform.com.ua/wp-content/uploads/2024/03/432447373_122129752256195724_3214590625194637106_n-e1710775941693.jpg">000000.jpg</a><br>Categories: Новини<br>Tags: Національне військове меморіальне кладовище<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="717" src="../Images/2024-03-18T17-35-00-08-00/000000.jpg" srcset="../Images/2024-03-18T17-35-00-08-00/000000.jpg" width="1200"> </img></figure><!-- .post-thumbnail -->
<p><strong> Міністерство у справах ветеранів надало роз'яснення щодо того, хто має право бути похованим на Національному військовому меморіальному кладовищі (НВМК).  </strong></p>
<p>Про це <a href="https://nmmc.mva.gov.ua/new24.html?fbclid=IwAR3Oo6HasRrGQgGgIp8KwQ_ZOXF7GwIUwEzt_d7u_yoOVzmelwsLqBC7KQ8" rel="nofollow" target="_blank">йдеться</a> на сайті відомства.</p>
<p>Так, частиною першою статті 15-1 <a href="https://zakon.rada.gov.ua/laws/show/1102-15#Text" rel="noopener" target="_blanc">Закону України «Про поховання та похоронну справу»</a> визначено <a href="https://nmmc.mva.gov.ua/%D0%A5%D1%82%D0%BE_%D0%BC%D0%B0%D1%94_%D0%BF%D1%80%D0%B0%D0%B2%D0%BE_%D0%BD%D0%B0_%D0%BF%D0%BE%D1%85%D0%BE%D0%B2%D0%B0%D0%BD%D0%BD%D1%8F_%D0%BD%D0%B0_%D0%9D%D0%92%D0%9C%D0%9A.pdf" rel="noopener" target="_blanc">вичерпний</a> перелік осіб, хто має право бути похований на Національному військовому меморіальному кладовищі. А саме:</p>
<p><strong class="">Військовослужбовці:</strong></p>
<ul>
<li>які захищали незалежність, суверенітет та територіальну цілісність України,</li>
<li>повні кавалери ордену Богдана Хмельницького, ордену «За мужність», ордену княгині Ольги,</li>
<li>які, брали участь в міжнародних операціях з підтримання миру і безпеки,</li>
<li>Герої України, яким з 2014 року вручили орден «Золота Зірка».</li>
</ul>
<p><strong class="">Ветерани війни:</strong></p>
<ul>
<li> учасники бойових дій: АТО, ООС, широкомасштабне вторгнення росії,</li>
<li> особи з інвалідністю внаслідок війни: АТО, ООС, широкомасштабне вторгнення росії.</li>
</ul>
<p>«Також інформуємо, набрання чинності <a href="https://zakon.rada.gov.ua/laws/show/3505-20#Text" rel="noopener" target="_blanc">Закону України від 08.12.2023 № 3505-IX </a>«Про внесення змін до деяких законодавчих актів України щодо забезпечення будівництва та експлуатації Національного військового меморіального кладовища» надало можливість здійснювати перепоховання не лише Героїв України з числа осіб, які наведені в частині першій статті 15-1 Закону України «Про поховання та похоронну справу», а й осіб,<strong class=""> похованих на тимчасово окупованих територіях», —</strong> зазначили у відомстві.</p>
<p>Окрім того, на НВМК можуть здійснюватися <strong>перепоховання видатних борці за незалежність України</strong> у XX століття. А також особи, що мають право бути похованими на НВМК, урна з прахом яких похована в колумбарній ніші на інших кладовищах, можуть бути перепоховані в колумбарії на Національному військовому меморіальному кладовищі в порядку, затвердженому Кабінетом Міністрів України.</p>
<p>Нагадаємо, що 15 березня Кабінет Міністрів України на засіданні ухвалив розпорядження щодо визначення місця розташування Національного військового меморіального кладовища у Гатненській сільській територіальній громаді Фастівського району Київської області.</p>
</div><p>Source: <a href="https://armyinform.com.ua/2024/03/18/hto-maye-pravo-buty-pohovanym-na-naczionalnomu-vijskovomu-memorialnomu-kladovyshhi/">https://armyinform.com.ua/2024/03/18/hto-maye-pravo-buty-pohovanym-na-naczionalnomu-vijskovomu-memorialnomu-kladovyshhi/</a></p></body></html>