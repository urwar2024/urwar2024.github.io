<html><body><h1>Вони нікчемні і не мають юридичної сили: в ЄС зробили заяву на тлі «виборів» у росії</h1><hr/>Published Time: 2024-03-18T16:23:00+08:00<br>Author: Army Inform<br>Description: Про це йдеться в заяві Високого представника ЄС із закордонних справ і політики безпеки...<br>Images: <a href="https://armyinform.com.ua/wp-content/uploads/2024/03/64_main-v1710759586.jpg">000000.jpg</a><br>Categories: Новини<br>Tags: агресія рф, Верховний представник ЄС, вибори на ТОТ, війна<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="354" src="../Images/2024-03-18T16-23-00-08-00/000000.jpg" srcset="../Images/2024-03-18T16-23-00-08-00/000000.jpg" width="630"> </img></figure><!-- .post-thumbnail -->
<p><strong> Європейський Союз розкритикував проведення президентських «виборів» у росії, вказавши, що вони відбулися в умовах жорстких обмежень та ускладнені незаконною агресивною війною росії проти України. </strong></p>
<p>Про це йдеться в <a href="https://www.consilium.europa.eu/en/press/press-releases/2024/03/18/russia-ukraine-statement-by-the-high-representative-on-behalf-of-the-european-union-on-russian-presidential-elections-and-their-non-applicability-on-ukrainian-territory/?utm_source=dsms-auto&amp;utm_medium=email&amp;utm_campaign=Russia%2fUkraine%3a+Statement+by+the+High+Representative+on+behalf+of+the+EU+on+Russian+presidential+elections+and+their+non-applicability+on+Ukrainian+territory" rel="noopener" target="_blank">заяві</a> Високого представника ЄС із закордонних справ і політики безпеки Жозепа Борреля.</p>
<p>В ЄС підкреслили, що рішуче засуджують незаконне проведення так званих виборів на тимчасово окупованих росією територіях України.</p>
<p>«Так звані вибори на цих територіях є ще одним очевидним порушенням рсією міжнародного права, включаючи Статут ООН, а також незалежності, суверенітету і територіальної цілісності України. Європейський Союз вкотре заявляє, що не визнає і ніколи не визнає ані проведення цих так званих виборів на території України, ані їхні результати. Вони є нікчемними і не можуть мати жодної юридичної сили. Політичне керівництво росії та ті, хто причетний до їх організації, відповідатимуть за наслідки цих незаконних дій», — зазначено в офіційній позиції ЄС.</p>
<p>Нагадаємо, що в рф провели так звані вибори, перемогу в яких приписали володимиру путіну. Раніше <a href="https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/">АрміяInform повідомляла</a>, що понад 50 країн ООН засудили російські псевдовибори на тимчасово окупованих територіях України.</p>
<p>Очільник оборонного відомства Великої Британії Грант Шаппс <a href="https://armyinform.com.ua/2024/03/18/ministr-oborony-velykoyi-brytaniyi-nazvav-putina-zlodiyem/">заявив</a>, що путін вкрав чергові «вибори», але Україну він не вкраде. Глава МЗС Італії <a href="https://armyinform.com.ua/2024/03/18/glava-mzs-italiyi-pro-psevdovybory-u-rosiyi-ne-vilni-j-ne-chesni/">заявив</a>, що псевдовибори в росії «не вільні й не чесні».</p>
</div><p>Source: <a href="https://armyinform.com.ua/2024/03/18/vony-nikchemni-i-ne-mayut-yurydychnoyi-syly-v-yes-zrobyly-zayavu-na-tli-vyboriv-u-rosiyi/">https://armyinform.com.ua/2024/03/18/vony-nikchemni-i-ne-mayut-yurydychnoyi-syly-v-yes-zrobyly-zayavu-na-tli-vyboriv-u-rosiyi/</a></p></body></html>