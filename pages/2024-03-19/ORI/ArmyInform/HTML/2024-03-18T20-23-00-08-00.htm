<html><body><h1>У ЄС розповіли деталі створення спецфонду для України на 5 мільярдів євро</h1><hr/>Published Time: 2024-03-18T20:23:00+08:00<br>Author: Army Inform<br>Description: Про це йдеться на сайті Європейської ради.    «Новостворений Український фонд допомоги...<br>Images: <a href="https://armyinform.com.ua/wp-content/uploads/2024/03/oip-28.jpg">000000.jpg</a><br>Categories: Новини<br>Tags: ЄС - Україна, міжнародна підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="298" src="../Images/2024-03-18T20-23-00-08-00/000000.jpg" srcset="../Images/2024-03-18T20-23-00-08-00/000000.jpg" width="474"> </img></figure><!-- .post-thumbnail -->
<p><strong> Рада Євросоюзу розповіла про створення фонду військової допомоги для України в обсязі 5 мільярдів євро на 2024 рік у рамках реформованого Європейського фонду миру, а також назвала пріоритетні напрямки для застосування цих коштів. </strong></p>
<p>Про це <a href="https://www.consilium.europa.eu/en/press/press-releases/2024/03/18/ukraine-assistance-fund-council-allocates-5-billion-under-the-european-peace-facility-to-support-ukraine-militarily/" rel="nofollow" target="_blank">йдеться</a> на сайті Європейської ради.</p>
<p>«Новостворений Український фонд допомоги дозволить ЄС надалі підтримувати зростаючі потреби Збройних Сил України шляхом надання як летального, так і нелетального військового обладнання, а також тренування», — йдеться у повідомленні.</p>
<p>Створення Українського фонду допомоги має на меті довести до максимуму додану вартість використання цих ресурсів, у вимірі доставки більшої та кращої оперативної підтримки для України, на додаток до двосторонніх зусиль у цій сфері на рівні країн-членів. При цьому увага концентруватиметься на підвищенні долі спільного замовленні від підприємств європейської та норвезької оборонної промисловості.</p>
<p>Паралельно, Рада ЄС вирішила сьогодні надалі вдосконалити правила управління Європейського фонду миру, підвищити їх надійність та адаптувати до нових міжнародних обставин.</p>
<p>Такі нові правила управляння ґрунтуватимуться на ефективних структурах оборонного замовлення на національному рівні, а також на існуючих рамкових контрактах, що були укладені за допомогою так званих країн-лідерів, Європейського оборонного агентства та Норвегії. Такі спільні замовлення включатимуть послуги малих та середніх підприємств, що належать до європейської та норвезької оборонної промисловості.</p>
<p>У ЄС наголошують, що такий підхід сприятиме більшій гнучкості у ланцюгах постачання, що можуть включати операторів або підприємства за межами ЄС або Норвегії.</p>
<p>«Після сьогоднішнього рішення, фінансова стеля для Європейського фонду миру встановлюється на рівні понад 17 мільярдів євро на період 2021-2027 років», — йдеться у повідомленні.</p>
<p>Високий представник ЄС Жозеп Боррель зазначив, що за допомогою цього фонду ЄС буде продовжувати підтримувати Україну в її зусиллях із самозахисту проти російської агресивної війни, чого б це не потребувало, і так довго, як це буде необхідним.</p>
<p>Як повідомляла АрміяInform, у ЄС остаточно <a href="https://armyinform.com.ua/2024/03/18/u-yes-ostatochno-pogodyly-vydilennya-5-mlrd-yevro-na-vijskovu-dopomogu-ukrayini/">погодили</a> виділення 5 млрд євро на військову допомогу Україні.</p>
</div><p>Source: <a href="https://armyinform.com.ua/2024/03/18/u-yes-rozpovily-detali-pro-stvorennya-speczfondu-dlya-ukrayiny-na-5-milyardiv-yevro/">https://armyinform.com.ua/2024/03/18/u-yes-rozpovily-detali-pro-stvorennya-speczfondu-dlya-ukrayiny-na-5-milyardiv-yevro/</a></p></body></html>