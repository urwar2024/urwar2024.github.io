<html><body><h1>Президент на Ставці заслухав доповіді щодо ситуації на фронті, озброєння та будівництва оборонних рубежів</h1><hr/>Published Time: 2024-03-18T14:24:00+08:00<br>Author: Army Inform<br>Description: Про це йдеться в його телеграм-каналі.    «Отримав детальні зведення з фронту. Доповідь...<br>Images: <a href="https://armyinform.com.ua/wp-content/uploads/2024/03/e39ec96e6074b0cb0cba06df724388f3_1707141667_extra_large.jpeg">000000.jpeg</a><br>Categories: Новини<br>Tags: війна, Президент України, Ставка Верховного Головнокомандувача<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-18T14-24-00-08-00/000000.jpeg" srcset="../Images/2024-03-18T14-24-00-08-00/000000.jpeg" width="1042"> </img></figure><!-- .post-thumbnail -->
<p><strong> Президент України Володимир Зеленський провів засідання Ставки Верховного Головнокомандувача. Він, зокрема, заслухав доповідь щодо ситуації на полі бою, закупівлі й виробництва техніки та снарядів, будівництва оборонних рубежів. </strong></p>
<p>Про це <a href="https://t.me/V_Zelenskiy_official/9799" rel="nofollow" target="_blank">йдеться</a> в його телеграм-каналі.</p>
<p>«Отримав детальні зведення з фронту. Доповідь Головнокомандувача ЗСУ генерал-лейтенанта Олександра Сирського за основними напрямками активних дій», — написав він.</p>
<p>Глава держави заслухав доповіді щодо витрат та надходження боєприпасів, дані розвідок. Також пройшлися по стану виконання укладених контрактів та контрактування на майбутні періоди: закупівля та виробництво техніки, озброєння, снарядів.</p>
<p>Крім того, він заслухав доповіді щодо виконання попередніх рішень Ставки. Зокрема, щодо захисту об’єктів критичної інфраструктури: енергетика, водо- та газозабезпечення.  Доповідали Прем’єр-міністр Денис Шмигаль, віцепрем’єр Олександр Кубраков, голови правління «Нафтогазу» Олексій Чернишов та «Укренерго» Володимир Кудрицький.</p>
<p>Також щодо продовження будівництва оборонних рубежів доповіли Президенту Прем’єр-міністр та голова спеціальної служби транспорту Міністерства оборони Богдан Бондар.</p>
<p>Як повідомляла <a href="https://armyinform.com.ua/2024/03/17/volodymyr-zelenskyj-vidznachyv-bojovi-pidrozdily-yaki-najkrashhe-proyavyly-sebe-na-poli-boyu/?utm_source=mainnews&amp;utm_medium=article&amp;utm_campaign=traficsource">АрміяInform</a>, Володимир Зеленський відзначив бойові підрозділи, які найкраще проявили себе на полі бою.</p>
</div><p>Source: <a href="https://armyinform.com.ua/2024/03/18/prezydent-na-stavczi-zasluhav-dopovidi-shhodo-sytuacziyi-na-fronti-ozbroyennya-ta-budivnycztva-oboronnyh-rubezhiv/">https://armyinform.com.ua/2024/03/18/prezydent-na-stavczi-zasluhav-dopovidi-shhodo-sytuacziyi-na-fronti-ozbroyennya-ta-budivnycztva-oboronnyh-rubezhiv/</a></p></body></html>