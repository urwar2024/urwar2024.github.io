<html><body><h1>Франція не визнає проведення і результати «виборів» президента росії</h1><hr/>Published Time: 2024-03-18T19:55:00+08:00<br>Author: Army Inform<br>Description: Про це йдеться на сайті міністерства.    «Франція засуджує організацію так званих виборів...<br>Images: <a href="https://armyinform.com.ua/wp-content/uploads/2024/03/6-2-1.jpg">000000.jpg</a><br>Categories: Новини, Новини світу та України<br>Tags: агресія рф, війна, Франція<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="428" src="../Images/2024-03-18T19-55-00-08-00/000000.jpg" srcset="../Images/2024-03-18T19-55-00-08-00/000000.jpg" width="640"> </img></figure><!-- .post-thumbnail -->
<p><strong> Міністерство закордонних справ Франції засудило проведення «президентських виборів рф» на тимчасово окупованих територіях України. </strong></p>
<p>Про це <a href="https://www.diplomatie.gouv.fr/fr/dossiers-pays/russie/evenements/article/russie-resultats-de-l-election-presidentielle-18-03-24" rel="nofollow" target="_blank">йдеться</a> на сайті міністерства.</p>
<p>«Франція засуджує організацію так званих виборів на тимчасово окупованих нею українських територіях: в Автономній Республіці Крим та місті Севастополь, а також в окремих районах Донецької, Луганської, Запорізької та Херсонської областей», — зазначили там.</p>
<p>У міністерстві наголосили, що Франція не визнає і ніколи не визнає проведення та результати цих так званих виборів і підтверджує свою відданість суверенітету, незалежності, єдності та територіальній цілісності України.</p>
<p>«Франція засуджує створення росією виборчих дільниць у сепаратистських регіонах Абхазії та Південної Осетії, а також у Придністровському регіоні Республіки Молдова без згоди грузинської та молдовської влади», — повідомили в МЗС.</p>
<p>Водночас у міністерстві привітали мужність багатьох російських громадян, які мирно продемонстрували свою незгоду у день виборів.</p>
<p>Нагадаємо, що в рф провели так звані вибори, перемогу в яких приписали володимиру путіну. Раніше <a href="https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/">АрміяInform повідомляла</a>, що понад 50 країн ООН засудили російські псевдовибори на тимчасово окупованих територіях України.</p>
<p>Очільник оборонного відомства Великої Британії Грант Шаппс <a href="https://armyinform.com.ua/2024/03/18/ministr-oborony-velykoyi-brytaniyi-nazvav-putina-zlodiyem/">заявив</a>, що путін вкрав чергові «вибори», але Україну він не вкраде. Глава МЗС Італії <a href="https://armyinform.com.ua/2024/03/18/glava-mzs-italiyi-pro-psevdovybory-u-rosiyi-ne-vilni-j-ne-chesni/">заявив</a>, що псевдовибори в росії «не вільні й не чесні».</p>
<p>У ЄС <a href="https://armyinform.com.ua/2024/03/18/vony-nikchemni-i-ne-mayut-yurydychnoyi-syly-v-yes-zrobyly-zayavu-na-tli-vyboriv-u-rosiyi/">зробили заяву</a> на тлі «виборів» у росії, зазначивши, що результати є нікчемними і не мають юридичної сили.</p>
</div><p>Source: <a href="https://armyinform.com.ua/2024/03/18/francziya-ne-vyznaye-provedennya-i-rezultaty-vyboriv-prezydenta-rf-u-rosiyi/">https://armyinform.com.ua/2024/03/18/francziya-ne-vyznaye-provedennya-i-rezultaty-vyboriv-prezydenta-rf-u-rosiyi/</a></p></body></html>