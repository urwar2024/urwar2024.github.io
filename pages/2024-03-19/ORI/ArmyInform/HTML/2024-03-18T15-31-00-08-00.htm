<html><body><h1>ДОТ змінив вимоги до трьох категорій продуктів для забезпечення ЗСУ</h1><hr/>Published Time: 2024-03-18T15:31:00+08:00<br>Author: Army Inform<br>Description: Про це повідомляє пресслужба ДОТ.    «ДОТ проаналізував технічні вимоги до трьох...<br>Images: <a href="https://armyinform.com.ua/wp-content/uploads/2024/03/630_360_1709118734-796.png">000000.png</a><br>Categories: Новини<br>Tags: ДОТ, забезпечення ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="358" src="../Images/2024-03-18T15-31-00-08-00/000000.png" srcset="../Images/2024-03-18T15-31-00-08-00/000000.png" width="626"> </img></figure><!-- .post-thumbnail -->
<p><strong> Закупівельна агенція Міністерства оборони України «Державний оператор тилу» (DOT) покращила вимоги до якості товарів трьох категорій продуктів. </strong></p>
<p>Про це <a href="https://www.facebook.com/photo?fbid=122149199516088621&amp;set=a.122113281494088621" rel="noopener" target="_blank">повідомляє </a>пресслужба ДОТ.</p>
<p>«ДОТ проаналізував технічні вимоги до трьох категорій товарів та запропонував зміни, які значно підвищать якість продуктів харчування», — йдеться в повідомленні.</p>
<p>Зокрема, зміни стосуються наступних категорій:</p>
<ul>
<li>молочні продукти (сир, сметана, масло) — додано показник про відсутність рослинного жирy, що унеможливлює постачання товарів-замінників.</li>
<li>мʼясо (свіже, заморожене) — встановлено чіткі вимоги щодо пакування для забезпечення санітарних норм.</li>
<li>м’ясо-ковбасні вироби — додано інформацію про склад сировини у відповідності до Державного стандарту України.</li>
</ul>
<p>Зазначається, що відповідні зміни, після погодження у ЗСУ, були внесені в оновлені технічні вимоги. Наразі агенція також готує проєкти змін у технічних вимогах до групи «Овочі/фрукти» та консервації.</p>
<p>Як повідомляла АрміяInform, ДОТ <a href="https://armyinform.com.ua/2024/03/15/dot-uklav-dogovory-z-postachalnykamy-harchuvannya-dlya-zsu/">уклав договори</a> з постачальниками харчування для ЗСУ.</p>
</div><p>Source: <a href="https://armyinform.com.ua/2024/03/18/dot-zminyv-vymogy-do-troh-kategorij-produktiv-dlya-zabezpechennya-zsu/">https://armyinform.com.ua/2024/03/18/dot-zminyv-vymogy-do-troh-kategorij-produktiv-dlya-zabezpechennya-zsu/</a></p></body></html>