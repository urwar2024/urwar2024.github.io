<html><body><h1>На Донеччині з лінії фронту вдалося евакуювати понад 700 осіб, з яких 68 — діти</h1><hr/>Published Time: 2024-03-18T10:23:00+08:00<br>Author: Army Inform<br>Description: Про це повідомив начальник Донецької ОВА Вадим Філашкін.  За його словами, у Покровському...<br>Images: <a href="https://armyinform.com.ua/wp-content/uploads/2024/03/photo1710749165.jpeg">000000.jpeg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1280px) 100vw, 1280px" src="../Images/2024-03-18T10-23-00-08-00/000000.jpeg" srcset="../Images/2024-03-18T10-23-00-08-00/000000.jpeg" width="1280"> </img></figure><!-- .post-thumbnail -->
<p><strong> Протягом минулої доби росіяни 15 разів обстріляли населені пункти Донеччини. З лінії фронту евакуйовано 716 осіб, у тому числі 68 дітей. </strong></p>
<p style="font-weight: 400;">Про це <a href="https://t.me/VadimFilashkin_donoda/1408" rel="nofollow" target="_blank">повідомив</a> начальник Донецької ОВА Вадим Філашкін.</p>
<p style="font-weight: 400;">За його словами, у Покровському районі в Красногорівці авіабомбою зруйновано двоповерхівку. У Гірнику Курахівської громади пошкоджено 3 п’ятиповерхівки. У Мирнограді поранено 2 людини.</p>
<p style="font-weight: 400;">«Краматорський район. Численних обстрілів зазнали околиці Лиманської та Костянтинівської громад — без жертв», — зазначив очільник ОВА.</p>
<p style="font-weight: 400;">Також Вадим Філашкін зауважив, що в Бахмутському районі у Часовоярській громаді пошкоджені 4 багатоповерхівки.</p>
<p style="font-weight: 400;">«У Серебрянці Сіверської громади пошкоджено будинок. У Званівській громаді обстріляні Переїзне і Верхньокам’янське, у Соледарській — Роздолівка і Федорівка», — додав він.</p>
<p>Нагадаємо, минулої доби агресор завдав майже <a href="https://armyinform.com.ua/2024/03/18/mynuloyi-doby-agresor-zavdav-majzhe-500-udariv-po-zaporizhzhyu-ye-rujnuvannya/">500 ударів по Запоріжжю</a>, є руйнування.</p>
<p>Як повідомляла АрміяInform, ворог продовжує <a href="https://armyinform.com.ua/2024/03/18/vorog-prodovzhuye-atakuvaty-myrne-naselennya-hersonshhyny-ye-poranenyj/">атакувати мирне населення</a> Херсонщини: є поранений.</p>
</div><p>Source: <a href="https://armyinform.com.ua/2024/03/18/na-donechchyni-z-liniyi-frontu-vdalosya-evakuyuvaty-ponad-700-osib-z-yakyh-68-dity/">https://armyinform.com.ua/2024/03/18/na-donechchyni-z-liniyi-frontu-vdalosya-evakuyuvaty-ponad-700-osib-z-yakyh-68-dity/</a></p></body></html>