<html><body><h1>Цьогоріч вийдемо на максимальне українське оборонне виробництво за весь час — Президент</h1><hr/>Published Time: 2024-03-18T20:10:00+08:00<br>Author: Army Inform<br>Description: Про це глава держави повідомив під час вечірнього звернення до народу України.    «На цей...<br>Images: <a href="https://armyinform.com.ua/wp-content/uploads/2024/03/b3eac3022394e03a805a466645cb98e2_1710784322_extra_large.png">000000.png</a><br>Categories: Новини<br>Tags: агресія рф, Володимир Зеленський, вторгнення рф, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-18T20-10-00-08-00/000000.png" srcset="../Images/2024-03-18T20-10-00-08-00/000000.png" width="1244"> </img></figure><!-- .post-thumbnail -->
<p><strong> Президент України Володимир Зеленський анонсував на 2024 рік максимальне збільшення українського оборонного виробництва. </strong></p>
<p>Про це глава держави <a href="https://t.me/OP_UA/11734" rel="nofollow" target="_blank">повідомив</a> під час вечірнього звернення до народу України.</p>
<p>«На цей рік маємо вийти та вийдемо на максимальне українське оборонне виробництво за весь час незалежності. І щороку незмінно будемо додавати цього нашого потенціалу – очевидна стратегічна перспектива України», — зазначив Президент.</p>
<p>Володимир Зеленський подякував усім, хто «працює заради цього, віддаючи всі власні сили, та всім, хто реально допомагає, – кожному лідеру, кожній державі, кожній компанії світу, які з Україною».</p>
<p>Також глава держави <a href="https://armyinform.com.ua/2024/03/18/prezydent-na-stavczi-zasluhav-dopovidi-shhodo-sytuacziyi-na-fronti-ozbroyennya-ta-budivnycztva-oboronnyh-rubezhiv/?utm_source=mainnews&amp;utm_medium=article&amp;utm_campaign=traficsource">повідомив</a> про проведення Ставки, на якій заслухав доповідь Головкома щодо основних напрямків дій.</p>
<p>«Аналіз динаміки щодо боєприпасів – логістика в армії стала відчутно ефективнішою. Були доповіді Міністерства оборони та Мінстратегпрому щодо контрактів на постачання зброї та снарядів як від країн-партнерів, так і від власного виробництва», — додав він.</p>
<p>Як повідомляла <a href="https://armyinform.com.ua/2024/03/17/volodymyr-zelenskyj-vidznachyv-bojovi-pidrozdily-yaki-najkrashhe-proyavyly-sebe-na-poli-boyu/?utm_source=mainnews&amp;utm_medium=article&amp;utm_campaign=traficsource">АрміяInform</a>, Володимир Зеленський відзначив бойові підрозділи, які найкраще проявили себе на полі бою.</p>
</div><p>Source: <a href="https://armyinform.com.ua/2024/03/18/czogorich-vyjdemo-na-maksymalne-ukrayinske-oboronne-vyrobnycztvo-za-ves-chas-prezydent/">https://armyinform.com.ua/2024/03/18/czogorich-vyjdemo-na-maksymalne-ukrayinske-oboronne-vyrobnycztvo-za-ves-chas-prezydent/</a></p></body></html>