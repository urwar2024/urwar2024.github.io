<html><body><h1>Військові кібери зламали 14 сайтів рф: покарали ЗМІ, які вітали незаконне приєднання Криму</h1><hr/>Published Time: 2024-03-18T10:34:00+08:00<br>Author: Army Inform<br>Description: Серед вражених — сайти компаній, які на замовлення російського військового керівництва...<br>Images: <a href="https://armyinform.com.ua/wp-content/uploads/2024/03/znimok-ekrana-2024-03-18-o-10.22.54.png">000000.png</a><br>Categories: Актуальна тема, Новини<br>Tags: stoprussia, агресія рф, військові кібери<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1764" sizes="(max-width: 2792px) 100vw, 2792px" src="../Images/2024-03-18T10-34-00-08-00/000000.png" srcset="../Images/2024-03-18T10-34-00-08-00/000000.png" width="2792"> </img></figure><!-- .post-thumbnail -->
<p><strong> Як стало відомо АрміяInform, 18 березня кібери ЗСУ провели операцію — зламали сервери 14 сайтів російських компаній і розмістили дефейс, що нагадує про втрату росіянами 33% чорноморського флоту за останні два роки. </strong></p>
<p>Серед вражених — сайти компаній, які на замовлення російського військового керівництва здійснювали інформаційну та рекламну підтримку незаконного приєднання Криму 10 років тому. Зокрема, інформагентство «Новый день», регіональні портали Криму, Москви і Свердловської області та рекламні агентства, що надавали послуги з розміщення матеріалів по території росії і тимчасово окупованого Криму.</p>
<p>На стартових сторінках компаній з’явилося зображення потоплених російських кораблів, а також літаків стратегічної авіації та нагадування, що разом із незаконним так званим приєднанням Криму в росіян «від’єдналось» 33% кораблів чорномоського флоту.</p>
<p>АрміяInform уже повідомляла про те, що хакери 8 лютого <a href="https://armyinform.com.ua/2024/02/08/ukrayinski-vijskovi-kibery-atakuvaly-sajty-rosijskyh-kompanij-yaki-dopomagayut-armiyi-rf/">провели</a> акцію до дня військового топографа рф.</p>
</div><p>Source: <a href="https://armyinform.com.ua/2024/03/18/vijskovi-kibery-zlamaly-14-sajtiv-rf-pokaraly-zmi-yaki-vitaly-nezakonne-pryyednannya-krymu/">https://armyinform.com.ua/2024/03/18/vijskovi-kibery-zlamaly-14-sajtiv-rf-pokaraly-zmi-yaki-vitaly-nezakonne-pryyednannya-krymu/</a></p></body></html>