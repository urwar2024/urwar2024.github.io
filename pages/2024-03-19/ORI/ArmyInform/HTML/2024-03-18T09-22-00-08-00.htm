<html><body><h1>Розвідники отримали 175 FPV-дронів від музикантів</h1><hr/>Published Time: 2024-03-18T09:22:00+08:00<br>Author: Army Inform<br>Description: Про це повідомило 18 березня Головне управління розвідки Міністерства оборони України.   ...<br>Images: <a href="https://armyinform.com.ua/wp-content/uploads/2024/03/kia-dlya-gru.jpg">000000.jpg</a><br>Categories: Новини<br>Tags: ГУР МОУ, Курган, українські митці<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" sizes="(max-width: 1280px) 100vw, 1280px" src="../Images/2024-03-18T09-22-00-08-00/000000.jpg" srcset="../Images/2024-03-18T09-22-00-08-00/000000.jpg" width="1280"> </img></figure><!-- .post-thumbnail -->
<p><strong> Гурт «Курган &amp; Agregat» разом із організаторами благодійного концертного туру Україною «SIVAK. Concert agency» придбали та передали для спецпідрозділу ГРУ 175 дронів-камікадзе. </strong></p>
<p>Про це <a href="https://t.me/DIUkraine/3612" rel="nofollow" target="_blank">повідомило 18 березня</a> Головне управління розвідки Міністерства оборони України.</p>
<p>Кошти на дрони для українських розвідників були зібрані під час благодійного туру гурту Україною. Тур, у межах якого планують дати концерти у 22 містах України, ще триває. Наразі артисти вже відвідали 19 міст та зібрали 12 млн гривень.</p>
<p>Як зазначають організатори, виступи були повністю благодійні: 100% зібраних коштів будуть спрямовані на потреби воїнів Сил оборони.</p>
<p>Наразі частина зібраних грошей уже пішла на закупівлю дронів-камікадзе для спецпідрозділу Тимура ГУР. Ще частину витратять на  необхідне обладнання для воїнів зі спецпідрозділу «Кракен», а також  передадуть на посилення інших підрозділів сектору безпеки і оборони.</p>
<p>Як <a href="https://armyinform.com.ua/2024/03/17/tryvaye-nabir-do-pidrozdiliv-aktyvnyh-dij-gur-mou-nehaj-u-vorogiv-gurkotyt/">повідомляла раніше АрміяInform</a>, ГУР набирає людей до своїх підрозділів активних дій.</p>
</div><p>Source: <a href="https://armyinform.com.ua/2024/03/18/rozvidnyky-otrymaly-175-fpv-droniv-vid-muzykantiv/">https://armyinform.com.ua/2024/03/18/rozvidnyky-otrymaly-175-fpv-droniv-vid-muzykantiv/</a></p></body></html>