<html><body><h1>«Агенція оборонних закупівель» та Естонський центр оборонних інвестицій підписали Меморандум про співпрацю</h1><hr/>Published Time: 2024-03-18T15:47:00+08:00<br>Author: Army Inform<br>Description: Про це інформує Міністерство оборони України.    Як зазначається, у заході взяли участь...<br>Images: <a href="https://armyinform.com.ua/wp-content/uploads/2024/03/495a49df26caca0e6da8e51c234055dc8667a19c.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/6d1fcf3d61e80f62bdb57769bff45c42c57e03b5.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/c3b96330cf9b9122fa5e155a786432184378df18.jpeg">000002.jpeg</a><br>Categories: Важливо, Новини<br>Tags: stoprussia, агресія рф, війна, вторгнення рф, Міністерство оборони України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-03-18T15-47-00-08-00/000000.jpeg" srcset="../Images/2024-03-18T15-47-00-08-00/000000.jpeg" width="1600"> </img></figure><!-- .post-thumbnail -->
<p><strong> «Агенція оборонних закупівель» Міноборони України та Естонський центр оборонних інвестицій підписали Меморандум про співпрацю. </strong></p>
<p>Про це <a href="https://www.mil.gov.ua/news/2024/03/18/agencziya-oboronnih-zakupivel-ta-estonskij-czentr-oboronnih-investiczij/" rel="nofollow" target="_blank">інформує</a> Міністерство оборони України.</p>
<p>Як зазначається, у заході взяли участь заступник Міністра оборони України Дмитро Кліменков, директор «Агенції оборонних закупівель» Марина Безрукова, Надзвичайний і Повноважний Посол Естонської Республіки в Україні Аннелі Кольк, генеральний директор ECDI Магнус-Вальдемар Саар.</p>
<p>«Розвиток двостороннього оборонного співробітництва з Естонією є одним з основних наших пріоритетів. Впевнений, що подальша ефективна взаємодія між агенціями сприятиме закупівлі озброєння та військової техніки», — наголосив заступник Міністра оборони України Дмитро Кліменков.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="552686,552687" data-itemtag="dl" data-link="file" data-max-width="100%" data-ratio="1.5009380863039" data-size="large" data-width="1600"><div class="gallery galleryid-552685 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/6d1fcf3d61e80f62bdb57769bff45c42c57e03b5.jpeg" href="https://armyinform.com.ua/wp-content/uploads/2024/03/6d1fcf3d61e80f62bdb57769bff45c42c57e03b5.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T15-47-00-08-00/000001.jpeg" srcset="../Images/2024-03-18T15-47-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/c3b96330cf9b9122fa5e155a786432184378df18.jpeg" href="https://armyinform.com.ua/wp-content/uploads/2024/03/c3b96330cf9b9122fa5e155a786432184378df18.jpeg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T15-47-00-08-00/000002.jpeg" srcset="../Images/2024-03-18T15-47-00-08-00/000002.jpeg" width="150"/></a>
</dt></dl>
</div>
</div>
<p>У відомстві зауважили, що сторони домовились про початок активної роботи над реалізацією положень Меморандуму про співпрацю та спільне опрацювання нових шляхів постачання озброєння до України. Також буде здійснено обмін досвідом у сфері забезпечення потреб Збройних Сил України та Естонії.</p>
<p>«Ми розраховуємо на активну взаємодію з Естонським центром оборонних інвестицій для здійснення закупівель та реалізації спільних проєктів. Це сприятиме модернізації Збройних Сил України та забезпеченню їхніх потреб», — зазначила директор «Агенції оборонних закупівель» Марина Безрукова.</p>
<p>Генеральний директор ECDI Магнус-Вальдемар Саар заявив, що інтенсифікація оборонної співпраці є логічним продовженням нинішніх зусиль Естонії щодо допомоги Україні.</p>
<p>«Естонія була одним із перших помічників Україні, постачаючи матеріали до та під час війни. Укладена зараз угода ще більше інтенсифікує співпрацю між двома країнами», — додав Магнус-Вальдемар Саар.</p>
<p>Як повідомляла АрміяInform, закупівельна агенція Міністерства оборони України <a href="https://armyinform.com.ua/2024/03/18/dot-zminyv-vymogy-do-troh-kategorij-produktiv-dlya-zabezpechennya-zsu/">«Державний оператор тилу»</a> (DOT) покращив вимоги до якості товарів трьох категорій продуктів.</p>
</div><p>Source: <a href="https://armyinform.com.ua/2024/03/18/agencziya-oboronnyh-zakupivel-ta-estonskyj-czentr-oboronnyh-investyczij-pidpysaly-memorandum-pro-spivpraczyu/">https://armyinform.com.ua/2024/03/18/agencziya-oboronnyh-zakupivel-ta-estonskyj-czentr-oboronnyh-investyczij-pidpysaly-memorandum-pro-spivpraczyu/</a></p></body></html>