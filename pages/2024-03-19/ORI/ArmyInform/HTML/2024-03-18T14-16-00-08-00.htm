<html><body><h1>Міноборони запобігло постачанню 264 тонн неякісних продуктів до військових частин</h1><hr/>Published Time: 2024-03-18T14:16:00+08:00<br>Author: Army Inform<br>Description: Про це повідомило Міністерство оборони України.    «Ми системно проводимо перевірки на...<br>Images: <a href="https://armyinform.com.ua/wp-content/uploads/2021/12/photo_2021-12-10_12-16-09.jpg">000000.jpg</a><br>Categories: Важливо, Новини<br>Tags: Віталій Половенко, Міністерство оборони України, Реформа харчування<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-03-18T14-16-00-08-00/000000.jpg" srcset="../Images/2024-03-18T14-16-00-08-00/000000.jpg" width="1280"> <figcaption class="wp-caption-text">
		Міністерство оборони України</figcaption>
</img></figure><!-- .post-thumbnail -->
<p><strong> У лютому представники Центрального управління контролю якості перевірили харчі на складах компаній-постачальників до відвантаження в підрозділи.  </strong></p>
<p>Про це <a href="https://www.mil.gov.ua/news/2024/03/18/minoboroni-zapobiglo-postachannyu-264-09-tonn-neyakisnih-produktiv-harchuvannya/" rel="nofollow" target="_blank">повідомило</a> Міністерство оборони України.</p>
<p>«Ми системно проводимо перевірки на складах компаній до постачання в підрозділи. Якщо інспектори фіксують зіпсовані продукти, постачальник має замінити партію», — заявив заступник Міністра оборони Віталій Половенко.</p>
<p>Іншою проблемою є невиконання постачальниками своїх контрактних зобов’язань у повному обсязі.</p>
<p>«За лютий військам недопоставили продуктів майже на 36,479  млн гривень. Постачання зривають компанії, які систематично не виконують свої обов’язки. Ми відкрито повідомлятимемо суспільству щодо всіх питань із постачанням харчового забезпечення. За будь-яких обставин наші військові не повинні відчувати жодних проблем з якістю їжі», — запевнив Віталій Половенко.</p>
<p>Раніше <a href="https://armyinform.com.ua/2024/03/09/u-minoborony-planuyut-zaminyty-konservy-u-suhpajkah-na-povnoczinni-stravy/">АрміяInform </a>повідомляла, що в Міноборони планують замінити консерви у сухпайках на повноцінні страви.</p>
<p> </p>
</div><p>Source: <a href="https://armyinform.com.ua/2024/03/18/minoborony-zapobigly-postachannyu-264-tonn-neyakisnyh-produktiv-do-vijskovyh-chastyn/">https://armyinform.com.ua/2024/03/18/minoborony-zapobigly-postachannyu-264-tonn-neyakisnyh-produktiv-do-vijskovyh-chastyn/</a></p></body></html>