<html><body><h1>Стала відома дата засідання Ради асоціації Україна-ЄС</h1><hr/>Published Time: 2024-03-18T19:08:00+08:00<br>Author: Army Inform<br>Description: Про це йдеться на сайті Європейської ради.    «У ході закритої сесії ЄС і Україна...<br>Images: <a href="https://armyinform.com.ua/wp-content/uploads/2024/03/79_in.jpeg.jpg">000000.jpg</a><br>Categories: Важливо, Новини<br>Tags: війна, ЄС - Україна<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../Images/2024-03-18T19-08-00-08-00/000000.jpg" srcset="../Images/2024-03-18T19-08-00-08-00/000000.jpg" width="1200"> </img></figure><!-- .post-thumbnail -->
<p><strong> Рада асоціації ЄС-Україна, яка розгляне найважливіші напрямки розвитку двосторонніх відносин в контексті боротьби проти агресії РФ та продовження реформ на шляху України до членства в ЄС, відбудеться в середу, 20 березня, у Брюсселі. </strong></p>
<p>Про це <a href="https://www.consilium.europa.eu/en/meetings/international-ministerial-meetings/2024/03/20/?utm_source=dsms-auto&amp;utm_medium=email&amp;utm_campaign=EU-Ukraine+Association+Council" rel="nofollow" target="_blank">йдеться</a> на сайті Європейської ради.</p>
<p>«У ході закритої сесії ЄС і Україна обміняються поглядами на ситуацію за наслідками російської агресивної війни, фокусуючи увагу на військовій, економічній та гуманітарній ситуації на місцях, а також щодо відповіді на російську війну. Після цього вони розглянуть ширші глобальні та регіональні проблеми», — йдеться у повідомленні.</p>
<p>Як зазначається, в рамках обміну поглядами щодо стану двосторонніх відносин представники України і ЄС розглянуть імплементацію Угоди про асоціацію Україна ЄС в період з початку російської агресивної війни, а також виконання положень доповіді Європейської комісії по Україні, зокрема, з питань відбудови та реформ в Україні, включаючи фінансову допомогу від ЄС.</p>
<p>Як повідомляла АрміяInform, у ЄС остаточно <a href="https://armyinform.com.ua/2024/03/18/u-yes-ostatochno-pogodyly-vydilennya-5-mlrd-yevro-na-vijskovu-dopomogu-ukrayini/">погодили</a> виділення 5 млрд євро на військову допомогу Україні.</p>
<p> </p>
</div><p>Source: <a href="https://armyinform.com.ua/2024/03/18/stala-vidoma-data-zasidannya-rady-asocziacziyi-ukrayina-yes/">https://armyinform.com.ua/2024/03/18/stala-vidoma-data-zasidannya-rady-asocziacziyi-ukrayina-yes/</a></p></body></html>