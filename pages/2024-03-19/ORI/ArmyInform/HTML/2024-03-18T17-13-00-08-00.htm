<html><body><h1>Члени НАТО надають 99 відсотків усієї військової допомоги Україні — Єнс Столтенберг</h1><hr/>Published Time: 2024-03-18T17:13:00+08:00<br>Author: Army Inform<br>Description: Про це він заявив на пресконференції з прем'єром Грузії Іраклієм Кобахідзе.    «росія...<br>Images: <a href="https://armyinform.com.ua/wp-content/uploads/2023/04/image001-1.jpg">000000.jpg</a><br>Categories: Новини, Новини світу та України<br>Tags: Грузія, Єнс Столтенберг, НАТО<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="358" src="../Images/2024-03-18T17-13-00-08-00/000000.jpg" srcset="../Images/2024-03-18T17-13-00-08-00/000000.jpg" width="643"> <figcaption class="wp-caption-text">
		Генеральний секретар НАТО Є. Столтенберг</figcaption>
</img></figure><!-- .post-thumbnail -->
<p><strong> Генсек НАТО Єнс Столтенберг заявив, що наразі в Україні ситуація на полі бою залишається складною. Тому життєво важливо посилити підтримку України. </strong></p>
<p>Про це він<a href="https://www.nato.int/cps/en/natohq/opinions_223793.htm?selectedLocale=en" rel="nofollow" target="_blank"> заявив</a> на пресконференції з прем’єром Грузії Іраклієм Кобахідзе.</p>
<p>«р<span>осія продовжує свою гонитву за імперськими амбіціями. </span><span>А в Україні ситуація на полі бою залишається складною. </span><span>Тому життєво важливо, щоб ми продовжували збільшувати нашу підтримку. </span><span>Члени НАТО надають 99 відсотків усієї військової допомоги Україні. </span><span>І ключову роль у цьому відіграють наші партнери», — зазначив Єнс Столтенберг.</span></p>
<p>Генсек НАТО також привітав той факт<span>, що Грузія приймає тисячі українських біженців і надає важливу гуманітарну та фінансову допомогу. </span></p>
<p><span>Також сторони під час зустрічі </span><span>обговорили безпеку в Чорному морі, яка важлива як для Грузії, так і для НАТО. </span></p>
<p><span>«російська війна поставила під загрозу свободу судноплавства в Чорному морі та поставила під загрозу глобальні постачання продовольства. </span><span>Але за нашої підтримки Україна дала відсіч – знищила або пошкодила значну частину чорноморського флоту росії», — наголосив Єнс Столтенберг. </span></p>
<p>Як повідомляла <a href="https://armyinform.com.ua/2024/03/15/dmytro-kuleba-ta-yens-stolteberg-skoordynuvaly-pozycziyi-naperedodni-zasidannya-rady-ukrayina-nato/">АрміяInform</a>, Дмитро Кулеба та Єнс Столтенберг скоординували позиції напередодні засідання Ради Україна — НАТО.</p>
</div><p>Source: <a href="https://armyinform.com.ua/2024/03/18/chleny-nato-nadayut-99-vidsotkiv-usiyeyi-vijskovoyi-dopomogy-ukrayini-yens-stoltenberg/">https://armyinform.com.ua/2024/03/18/chleny-nato-nadayut-99-vidsotkiv-usiyeyi-vijskovoyi-dopomogy-ukrayini-yens-stoltenberg/</a></p></body></html>