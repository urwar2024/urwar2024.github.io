<html><body><h1>«Розвиток застосування безпілотних систем — це мій пріоритет» — Головнокомандувач ЗСУ</h1><hr/>Published Time: 2024-03-18T21:59:00+08:00<br>Author: Army Inform<br>Description: Про це повідомляє Генеральний штаб ЗСУ.    «Тому, розвиток застосування безпілотних...<br>Images: <a href="https://armyinform.com.ua/wp-content/uploads/2024/03/432469359_728403379455150_3133335806539930419_n-e1710792421731.jpg">000000.jpg</a><br>Categories: Новини<br>Tags: безпілотні системи, Головнокомандувач ЗСУ, Олександр Сирський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="764" src="../Images/2024-03-18T21-59-00-08-00/000000.jpg" srcset="../Images/2024-03-18T21-59-00-08-00/000000.jpg" width="1204"> </img></figure><!-- .post-thumbnail -->
<p><strong> Головнокомандувач ЗСУ генерал-полковник Олександр Сирський зазначив, що запорука нашої переваги над ворогом — це технології і технологічність. Чільне місце тут займають безпілотні системи.  </strong></p>
<p>Про це <a href="https://www.facebook.com/GeneralStaff.ua/posts/pfbid0tGMLtZPMeW95twsPYpGKPacsao8wZ7GqQZ1KmE8UCutQeZHMYLSM8WeyqTM1KJQql" rel="nofollow" target="_blank">повідомляє</a> Генеральний штаб ЗСУ.</p>
<p>«Тому, розвиток застосування безпілотних систем — це мій пріоритет. У Збройних Силах України за цей напрямок відповідає мій заступник, Герой України полковник Вадим Сухаревський», — заявив генерал-полковник Олександр Сирський.</p>
<p>За словами Головнокомандувача ЗСУ, разом з ним він працює над пришвидшенням впровадження технологічних інноваційних рішень й забезпечення інституційної стійкості та адаптивності визначених органів військового управління сил оборони.</p>
<p>«Збройні Сили України, зокрема, повинні бути забезпечені найефективнішим та найновішим озброєнням. Окремий акцент – на підготовці фахівців з радіоелектронної боротьби, безпілотних систем, автоматизованих систем управління тощо», — акцентує Олександр Сирський.</p>
<p>Він зазначає, що постійно відбувається пошук асиметричних рішень, щоб отримати якісну перевагу над кількісно переважаючим противником.</p>
<p>«Підходимо комплексно до планування наших потреб, насамперед враховуючи актуальний досвід з поля бою. Але найважливішим завданням, яке повинні виконувати технології та інновації — збереження життя наших військових», — наголошує Головнокомандувач ЗСУ .</p>
</div><p>Source: <a href="https://armyinform.com.ua/2024/03/18/rozvytok-zastosuvannya-bezpilotnyh-system-cze-mij-priorytet-golovnokomanduvach-zsu/">https://armyinform.com.ua/2024/03/18/rozvytok-zastosuvannya-bezpilotnyh-system-cze-mij-priorytet-golovnokomanduvach-zsu/</a></p></body></html>