<html><body><h1>Глава МЗС Італії про псевдовибори у росії: «Не вільні й не чесні»</h1><hr/>Published Time: 2024-03-18T13:16:00+08:00<br>Author: Army Inform<br>Description: Відповідну заяву він опублікував у своєму Twitter.    «Вибори у росії не були ані...<br>Images: <a href="https://armyinform.com.ua/wp-content/uploads/2024/03/antonio-tajani-1536x1024-1.jpg">000000.jpg</a><br>Categories: Новини<br>Tags: війна, Італія, МЗС, псевдовибори рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1024" src="../Images/2024-03-18T13-16-00-08-00/000000.jpg" srcset="../Images/2024-03-18T13-16-00-08-00/000000.jpg" width="1536"> <figcaption class="wp-caption-text">
		Brussels , Belgium , 04 June 2013 - Green Week 2013 -  Evening session - Innovating for Cleaner Air - Antonio Tajani , Vice-President &amp; Commissioner for Industry &amp; Entrepreneurship © EU - Patrick Mascart</figcaption>
</img></figure><!-- .post-thumbnail -->
<p><strong> Міністр закордонних справ Італії Антоніо Таяні заявив, що не вважає вільними й чесними «перевибори» володимира путіна в росії та засудив організацію голосування на тимчасово окупованих територіях України. </strong></p>
<p>Відповідну заяву він <a href="https://twitter.com/Antonio_Tajani/status/1769478215104348566" rel="nofollow" target="_blank">опублікував</a> у своєму Twitter.</p>
<p>«Вибори у росії не були ані вільними, ані чесними та проводилися зокрема на протиправно окупованих територіях України. Ми продовжимо працювати над досягненням справедливого миру, за якого росія припинить агресивну війну проти України відповідно до норм міжнародного права», — заявив очільник МЗС Італії.</p>
<p>Нагадаємо, що в рф провели так звані вибори, перемогу в яких приписали володимиру путіну. Раніше <a href="https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/">АрміяInform повідомляла</a>, що понад 50 країн ООН засудили російські псевдовибори на тимчасово окупованих територіях України.</p>
<p>Очільник оборонного відомства Великої Британії Грант Шаппс <a href="https://armyinform.com.ua/2024/03/18/ministr-oborony-velykoyi-brytaniyi-nazvav-putina-zlodiyem/">заявив</a>, що путін вкрав чергові «вибори», але Україну він не вкраде.</p>
</div><p>Source: <a href="https://armyinform.com.ua/2024/03/18/glava-mzs-italiyi-pro-psevdovybory-u-rosiyi-ne-vilni-j-ne-chesni/">https://armyinform.com.ua/2024/03/18/glava-mzs-italiyi-pro-psevdovybory-u-rosiyi-ne-vilni-j-ne-chesni/</a></p></body></html>