<html><body><h1>Це схоже на трагічний фарс: глава МЗС Литви прокоментував «вибори путіна» у росії</h1><hr/>Published Time: 2024-03-18T17:24:00+08:00<br>Author: Army Inform<br>Description: Про це йдеться на сайті МЗС Литви.    «Закон не може виникнути з незаконних дій, а...<br>Images: <a href="https://armyinform.com.ua/wp-content/uploads/2024/03/image-6.jpg">000000.jpg</a><br>Categories: Новини<br>Tags: агресія рф, вибори на ТОТ, війна, Литва, підтримка України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="799" src="../Images/2024-03-18T17-24-00-08-00/000000.jpg" srcset="../Images/2024-03-18T17-24-00-08-00/000000.jpg" width="1200"> </img></figure><!-- .post-thumbnail -->
<p><strong> Міністр закордонних справ Литви Габріелюс Ландсбергіс заявив, що процедура, яка імітує голосування за президента росії, що проходила в умовах безпрецедентних обмежень цивільних та політичних прав, не може вважатися і називатися виборами. </strong></p>
<p>Про це <a href="https://urm.lt/default/en/news/gabrielius-landsbergis-coercion-oppression-and-fraud-cannot-give-rise-to-respected-international-legitimacy-1" rel="nofollow" target="_blank">йдеться</a> на сайті МЗС Литви.</p>
<p>«Закон не може виникнути з незаконних дій, а примус, гноблення та фальсифікація не можуть породжувати поважну міжнародну легітимність. Саме тому ми не вважаємо і не називаємо цю фейкову процедуру виборами, тому що, на жаль, це більше схоже на трагічний фарс», — сказав він.</p>
<p>За словами глави литовської дипломатії, процедура не була ані справедливою, ані вільною, а також не відповідала жодним загальноприйнятим стандартам демократії та верховенства права.</p>
<p>Нагадаємо, що в рф провели так звані вибори, перемогу в яких приписали володимиру путіну. Раніше <a href="https://armyinform.com.ua/2024/03/16/ponad-50-krayin-oon-zasudyly-rosijski-psevdovybory-na-tot/">АрміяInform повідомляла</a>, що понад 50 країн ООН засудили російські псевдовибори на тимчасово окупованих територіях України.</p>
<p>Очільник оборонного відомства Великої Британії Грант Шаппс <a href="https://armyinform.com.ua/2024/03/18/ministr-oborony-velykoyi-brytaniyi-nazvav-putina-zlodiyem/">заявив</a>, що путін вкрав чергові «вибори», але Україну він не вкраде. Глава МЗС Італії <a href="https://armyinform.com.ua/2024/03/18/glava-mzs-italiyi-pro-psevdovybory-u-rosiyi-ne-vilni-j-ne-chesni/">заявив</a>, що псевдовибори в росії «не вільні й не чесні».</p>
<p>В ЄС <a href="https://armyinform.com.ua/2024/03/18/vony-nikchemni-i-ne-mayut-yurydychnoyi-syly-v-yes-zrobyly-zayavu-na-tli-vyboriv-u-rosiyi/">зробили заяву</a> на тлі «виборів» у росії, зазначивши, що результати є нікчемними і не мають юридичної сили.</p>
</div><p>Source: <a href="https://armyinform.com.ua/2024/03/18/cze-shozhe-na-tragichnyj-fars-glava-mzs-lytvy-prokomentuvav-vybory-putina-u-rosiyi/">https://armyinform.com.ua/2024/03/18/cze-shozhe-na-tragichnyj-fars-glava-mzs-lytvy-prokomentuvav-vybory-putina-u-rosiyi/</a></p></body></html>