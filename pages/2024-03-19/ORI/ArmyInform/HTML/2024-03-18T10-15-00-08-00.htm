<html><body><h1>Затримали батька та сина з Броварів, які коригували ракетні обстріли і збирали рештки росіян</h1><hr/>Published Time: 2024-03-18T10:15:00+08:00<br>Author: Army Inform<br>Description: Про це повідомила 18 березня СБУ.    За даними відомства, батько та син готували ракетні...<br>Images: <a href="https://armyinform.com.ua/wp-content/uploads/2024/03/sbu_zradnyk-e1710749598801.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/sbu_zradnyky.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/sbu_zradnyky2.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/sbu_zradnyky3.jpg">000003.jpg</a>&nbsp;<a href="https://armyinform.com.ua/wp-content/uploads/2024/03/sbu_zradnyky4.jpg">000004.jpg</a><br>Categories: Новини<br>Tags: державна зрада, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="784" src="../Images/2024-03-18T10-15-00-08-00/000000.jpg" srcset="../Images/2024-03-18T10-15-00-08-00/000000.jpg" width="853"> </img></figure><!-- .post-thumbnail -->
<p><strong> Двоє жителів Броварів передавали дані для ракетних обстрілів, а також збирали і влаштовували перепоховання решткам російських солдатів, що загинули в боях під Києвом.  </strong></p>
<p>Про це <a href="https://t.me/SBUkr/11443" rel="nofollow" target="_blank">повідомила 18 березня</a> СБУ.</p>
<p>За даними відомства, батько та син готували ракетні удари рф по столичному регіону.</p>
<p>Зокрема, вони «зливали» геолокації базування Сил оборони, у тому числі військовослужбовців Сил спеціальних операцій ЗСУ. Також зловмисники передавали до фсб координати промислових цехів, де було налагоджено виробництво українських безпілотників.</p>
<p>За наведенням фігурантів загарбники планували здійснити прицільні ракетні удари по українських об’єктах.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="552488,552489,552490,552491" data-itemtag="dl" data-link="file" data-max-width="100%" data-ratio="0.66640625" data-size="large" data-width="853"><div class="gallery galleryid-552485 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/sbu_zradnyky.jpg" href="https://armyinform.com.ua/wp-content/uploads/2024/03/sbu_zradnyky.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T10-15-00-08-00/000001.jpg" srcset="../Images/2024-03-18T10-15-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/sbu_zradnyky2.jpg" href="https://armyinform.com.ua/wp-content/uploads/2024/03/sbu_zradnyky2.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T10-15-00-08-00/000002.jpg" srcset="../Images/2024-03-18T10-15-00-08-00/000002.jpg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/sbu_zradnyky3.jpg" href="https://armyinform.com.ua/wp-content/uploads/2024/03/sbu_zradnyky3.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T10-15-00-08-00/000003.jpg" srcset="../Images/2024-03-18T10-15-00-08-00/000003.jpg" width="150"/></a>
</dt></dl><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/sbu_zradnyky4.jpg" href="https://armyinform.com.ua/wp-content/uploads/2024/03/sbu_zradnyky4.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-03-18T10-15-00-08-00/000004.jpg" srcset="../Images/2024-03-18T10-15-00-08-00/000004.jpg" width="150"/></a>
</dt></dl>
</div>
</div>
<p>У результаті спецоперації на Київщині обох агентів було викрито, задокументовано їхні злочинні дії та затримано.</p>
<p>Синхронно з цим було проведено заходи для убезпечення підрозділів ЗСУ та виробничих потужностей оборонно-промислового комплексу України.</p>
<p>Серед іншого, ці агенти фсб виконували специфічне завдання російської спецслужби — шукали останки рашистів, які загинули під час боїв за Київ.</p>
<p>Фігуранти збирали фрагменти тіл окупантів у контейнери, а потім вивозили в лісопосадки столичного регіону та хоронили.</p>
<p>Після цього вони направляли до фсб відповідний «фотозвіт» із прив’язкою до місцевості та координатами місця поховання ворожих останків.</p>
<p>Як встановило розслідування, затримані раніше проходили службу у складі правоохоронних органів.</p>
<p>Після звільнення вони були дистанційно завербовані кадровим співробітником фсб, який «звернув увагу» на зрадників після їхніх антиукраїнських коментарів у ютубі.</p>
<p>На початкових етапах співпраці з окупантами син фігуранта навіть проводив онлайн-тренінги з тактичної медицини для бойовиків російського угруповання «Ахмат».</p>
<p>За відпрацьовані завдання зрадники отримували грошову «винагороду» від загарбників на власні банківські картки.</p>
<p>Наразі обом фігурантам повідомлено про підозру  у державній зраді за ч. 2 ст. 111 Кримінального кодексу України.</p>
<p>Їм загрожує довічне ув’язнення.</p>
<p>Як <a href="https://armyinform.com.ua/2024/03/15/ukrayinski-kiberfahivczi-zablokuvaly-postavky-komplektuyuchyh-dlya-tysyach-shahediv-i-krylatyh-raket/">повідомляла раніше АрміяInform</a>, українські кіберфахівці заблокували поставки комплектуючих для тисяч «шахедів» і крилатих ракет.</p>
</div><p>Source: <a href="https://armyinform.com.ua/2024/03/18/zatrymaly-batka-ta-syna-z-brovariv-yaki-korektuvaly-raketni-obstrily-i-zbyraly-reshtky-rosiyan/">https://armyinform.com.ua/2024/03/18/zatrymaly-batka-ta-syna-z-brovariv-yaki-korektuvaly-raketni-obstrily-i-zbyraly-reshtky-rosiyan/</a></p></body></html>