<html><body>
<div class='article'>
<div class='title'><h1>Виділені громадами понад 16 млрд грн на ЗСУ використовуватимуться прозоро і ефективно — Юрій Джигир</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='На цьому наголосив заступник Міністра оборони України Юрій Джигир під час...'/>
<meta property='published_time' content='2024-03-18T18:06:00+08:00'/>
<meta property='tags' content='Децентралізація на зв’язку, оборонні потреби, Юрій Джигир'/>
<meta property='images' content='https://armyinform.com.ua/wp-content/uploads/2024/03/yurij-dzhigir-chastina-vijskovih-chastin-viplachuyut-bojovi-tim-hto-ne-bere-uchasti-v-bojovih-diyah.jpg'/>
Author: Army Inform
<br>
Categories: Новини
<br>
Description: На цьому наголосив заступник Міністра оборони України Юрій Джигир під час...
<br>
Published Time: 2024-03-18T18:06:00+08:00
<br>
Tags: Децентралізація на зв’язку, оборонні потреби, Юрій Джигир
<br>
Images: <a href="https://armyinform.com.ua/wp-content/uploads/2024/03/yurij-dzhigir-chastina-vijskovih-chastin-viplachuyut-bojovi-tim-hto-ne-bere-uchasti-v-bojovih-diyah.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="576" sizes="(max-width: 1025px) 100vw, 1025px" src="../../ORI/ArmyInform/Images/2024-03-18T18-06-00-08-00/000000.jpg" srcset="../../ORI/ArmyInform/Images/2024-03-18T18-06-00-08-00/000000.jpg" width="1025"/> </figure><!-- .post-thumbnail -->
<p><strong> У 2023 році місцеві громади добровільно перерахували на потреби Збройних Сил України понад 16 мільярдів гривень. Міністерство оборони робитиме все можливе, аби ці кошти використовувались прозоро і максимально ефективно. </strong></p>
<p class="">На цьому <a href="https://www.mil.gov.ua/news/2024/03/18/vidileni-gromadami-koshti-na-potrebi-zsu-vikoristovuvatimutsya-prozoro-i-maksimalno-efektivno-%E2%80%93-yurij-dzhigir/" rel="nofollow" target="_blank">наголосив</a> заступник Міністра оборони України Юрій Джигир під час онлайн-включення до публічних діалогів «Децентралізація на зв’язку», які провели в Українському кризовому медіа-центрі.</p>
<p class="">Учасники заходу обговорили фінансову та матеріальну підтримку органами місцевого самоврядування сектора безпеки й оборони у період дії воєнного стану. Зокрема, важливість створення чітких механізмів для долучення органів місцевого самоврядування до матеріального забезпечення ЗСУ.</p>
<p class="">«У 2023 році від громад була дуже значима підтримка. Вона залишається значимою навіть на тлі тих абсолютно астрономічних коштів, якими зараз оперує сектор безпеки й оборони України, зважаючи на шоковий стан ведення бойових дій. Ці кошти слугували своєрідним фінансовим буфером для військових частин, дозволяючи швидко реагувати і закривати певні поточні потреби», — прокоментував Юрій Джигир.</p>
<p class="">На виділені громадами кошти закуповувалася широка номенклатура товарів: техніка і озброєння, оптичні та тепловізійні прилади, засоби зв’язку. Частина коштів спрямовувалася на виробництво боєприпасів, ремонт та утримання техніки.</p>
<p class="">За словами заступника Міністра оборони, ті субвенції, які не були використані у 2023 році, перейшли на 2024 рік.</p>
<p class="">«Ці залишки допомогли пройти перші місяці 2024 року до того моменту, як запрацював механізм автоматичного перезарахування на військові частини військового ПДФО. Уряд ухвалював управлінські рішення з виділенням додаткових коштів, щоб військові частини максимально оперативно пройшли перші місяці до початку перерозподілу ПДФО. Наразі сподіваємося, що буде працювати вже декілька інструментів, і субвенції у 2024 році також надходитимуть і використовуватимуться за належною номенклатурою», — додав Юрій Джигир.</p>
<p class=""><div class="mIOAIO_blockquote"><blockquote class="_miaomo90"><p><span style="color: #008000;"><strong>Довідково:</strong></span> «Децентралізація на зв’язку» — спільна ініціатива Програми USAID «Децентралізація приносить кращі результати та ефективність» (DOBRE), Українського кризового медіа-центру, Всеукраїнської асоціації об’єднаних територіальних громад та порталу «Децентралізація».</p></blockquote></div></p>
</div>
</div>
<div class='source'><p>Source: <a href="https://armyinform.com.ua/2024/03/18/vydileni-gromadamy-ponad-16-mlrd-grn-na-potreby-zsu-vykorystovuvatymutsya-prozoro-i-efektyvno-yurij-dzhygyr/">https://armyinform.com.ua/2024/03/18/vydileni-gromadamy-ponad-16-mlrd-grn-na-potreby-zsu-vykorystovuvatymutsya-prozoro-i-efektyvno-yurij-dzhygyr/</a></p></div>
</div>
</body></html>