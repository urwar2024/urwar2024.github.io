<html><body>
<div class='article'>
<div class='title'><h1>Армія рф 21 раз намагалася прорвати оборону ЗСУ на Новопавлівському напрямку — Генштаб</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це повідомляє Генеральний штаб ЗСУ.    На Куп’янському напрямку ворог здійснив 3...'/>
<meta property='published_time' content='2024-03-18T19:29:00+08:00'/>
<meta property='tags' content='генштаб зсу, оперативна обстановка'/>
<meta property='images' content='https://armyinform.com.ua/wp-content/uploads/2023/09/artyleriya-zsu-960x540-1.jpg'/>
Author: Army Inform
<br>
Categories: Новини
<br>
Description: Про це повідомляє Генеральний штаб ЗСУ.    На Куп’янському напрямку ворог здійснив 3...
<br>
Published Time: 2024-03-18T19:29:00+08:00
<br>
Tags: генштаб зсу, оперативна обстановка
<br>
Images: <a href="https://armyinform.com.ua/wp-content/uploads/2023/09/artyleriya-zsu-960x540-1.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../../ORI/ArmyInform/Images/2024-03-18T19-29-00-08-00/000000.jpg" srcset="../../ORI/ArmyInform/Images/2024-03-18T19-29-00-08-00/000000.jpg" width="960"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Протягом доби на полі бої зафіксовано 56 бойових зіткнень.  </strong></p>
<p>Про це <a href="https://www.facebook.com/story.php?story_fbid=758660516447029&amp;id=100069092624537&amp;mibextid=WC7FNe" rel="nofollow" target="_blank">повідомляє</a> Генеральний штаб ЗСУ.</p>
<p>На Куп’янському напрямку ворог здійснив 3 безуспішних штурми позицій Сил оборони в районі населеного пункту Синьківка Харківської області. Під артилерійським та мінометним вогнем опинилися понад 10 населених пунктів, зокрема Дворічна, Синьківка, Петропавлівка, Іванівка, Берестове Харківської області.</p>
<p>На Лиманському напрямку наші воїни відбили 4 атаки противника в районі населеного пункту Терни Донецької області, де ворог намагався прорвати оборону наших військ. Від артилерійських та мінометних обстрілів постраждали понад 15 населених пунктів, серед них Невське, Білогорівка Луганської області; Терни¸ Торське, Верхньокам’янське, Спірне, Роздолівка Донецької області.</p>
<p>На Бахмутському напрямку наші воїни відбили 7 атак противника в районах населених пунктів Іванівське, Кліщіївка, Андріївка Донецької області. Противник завдав авіаційного удару в районі населеного пункту Роздолівка Донецької області. Під артилерійським та мінометним вогнем опинилося близько 10 населених пунктів, зокрема Миколаївка, Васюківка, Богданівка, Часів Яр, Іванівське, Нью-Йорк Донецької області.</p>
<p>На Авдіївському напрямку наші захисники відбили 7 атак ворога в районах населених пунктів Бердичі, Орлівка, Тоненьке, Невельське Донецької області. Противник завдав авіаційних ударів в районах населених пунктів Очеретине та Новобахмутівка Донецької області. Артилерійських та мінометних обстрілів зазнали близько 20 населених пунктів, серед них Прогрес, Вовче, Желанне, Мирноград, Новогродівка, Уманське Донецької області.</p>
<p>На Новопавлівському напрямку Сили оборони продовжують стримувати ворога в районах населених пунктів Красногорівка, Георгіївка, Новомихайлівка, Водяне, Урожайне, де ворог, за підтримки авіації, 21 разів намагався прорвати оборону наших військ. Противник завдав авіаційних ударів в районах населених пунктів Парасковіївка, Костянтинівка, Велика Новосілка. Під артилерійським та мінометним вогнем окупантів опинились близько 20 населених пунктів, серед них Красногорівка, Берестки, Костянтинівка, Антонівка, Катеринівка, Золота Нива, Благодатне Донецької області.</p>
<p>На Оріхівському напрямку ворог 7 разів за підтримки авіації атакував позиції наших захисників в районах населених пунктів Старомайорське Донецької області та Роботине Запорізької області. Артилерійських та мінометних обстрілів зазнали близько 15 населених пунктів, серед них Малинівка, Гуляйполе, Мала Токмачка, Новоандріївка, Малі Щербаки, Приморське Запорізької області.</p>
<p>На Херсонському напрямку протягом доби ворогом здійснено 3 атаки на позиції наших військ на лівому березі Дніпра. Артилерійських та мінометних обстрілів зазнали понад 10 населених пунктів, серед них Бургунка, Львове, Тягинка, Іванівка, Новотягинка, Токарівка Херсонської області.</p>
</div>
</div>
<div class='source'><p>Source: <a href="https://armyinform.com.ua/2024/03/18/armiya-rf-21-raz-namagalasya-prorvaty-oboronu-zsu-na-novopavlivskomu-napryamku-genshtab/">https://armyinform.com.ua/2024/03/18/armiya-rf-21-raz-namagalasya-prorvaty-oboronu-zsu-na-novopavlivskomu-napryamku-genshtab/</a></p></div>
</div>
</body></html>