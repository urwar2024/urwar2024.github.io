<html><body>
<div class='article'>
<div class='title'><h1>Фіктивний шлюб, акторство та фальшиві документи: викрито нові схеми ухилянтів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Служба безпеки України.  Як зазначається, у результаті комплексних...'/>
<meta property='published_time' content='2024-03-18T16:51:00+08:00'/>
<meta property='tags' content='stoprussia, агресія рф, війна, вторгнення рф, СБУ'/>
<meta property='images' content='https://armyinform.com.ua/wp-content/uploads/2024/03/964bc516a932e318282bcc972e54c96c.jpeg,
https://armyinform.com.ua/wp-content/uploads/2024/03/0a4240e2a2aee960ee7691fa28c0f036.jpeg,
https://armyinform.com.ua/wp-content/uploads/2024/03/3ec5ab8d075cb4e7d70d418989636ae3.jpeg,
https://armyinform.com.ua/wp-content/uploads/2024/03/f3509c4ea6bce0d0bf4c5d1886d87e44.jpeg,
https://armyinform.com.ua/wp-content/uploads/2024/03/e2bdbc7c5a102e6c651841af125ced18.jpeg,
https://armyinform.com.ua/wp-content/uploads/2024/03/fa95df4a35795ef4cadd5e0638078aac.jpeg'/>
Author: Army Inform
<br>
Categories: Новини
<br>
Description: Про це інформує Служба безпеки України.  Як зазначається, у результаті комплексних...
<br>
Published Time: 2024-03-18T16:51:00+08:00
<br>
Tags: stoprussia, агресія рф, війна, вторгнення рф, СБУ
<br>
Images: <a href="https://armyinform.com.ua/wp-content/uploads/2024/03/964bc516a932e318282bcc972e54c96c.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/0a4240e2a2aee960ee7691fa28c0f036.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/3ec5ab8d075cb4e7d70d418989636ae3.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/f3509c4ea6bce0d0bf4c5d1886d87e44.jpeg">000003.jpeg</a>&nbsp;<a href="https://armyinform.com.ua/wp-content/uploads/2024/03/e2bdbc7c5a102e6c651841af125ced18.jpeg">000004.jpeg</a><br><a href="https://armyinform.com.ua/wp-content/uploads/2024/03/fa95df4a35795ef4cadd5e0638078aac.jpeg">000005.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1333" sizes="(max-width: 2000px) 100vw, 2000px" src="../../ORI/ArmyInform/Images/2024-03-18T16-51-00-08-00/000000.jpeg" srcset="../../ORI/ArmyInform/Images/2024-03-18T16-51-00-08-00/000000.jpeg" width="2000"/> </figure><!-- .post-thumbnail -->
<p><strong> Служба безпеки заблокувала ще п’ять схем ухилення від мобілізації та незаконного виїзду призовників за кордон. </strong></p>
<p style="font-weight: 400;">Про це <a href="https://ssu.gov.ua/novyny/sbu-zablokuvala-shche-5-skhem-dlia-ukhyliantiv-sered-fihurantiv-dyrektor-teatru-u-kropyvnytskomu" rel="nofollow" target="_blank">інформує</a> Служба безпеки України.</p>
<p style="font-weight: 400;">Як зазначається, у результаті комплексних заходів у різних регіонах України затримано вісім організаторів оборудок. Серед ключових фігурантів — директор театру та посадовиця міського відділу реєстрації актів цивільного стану.</p>
<p style="font-weight: 400;">«За гроші зловмисники пропонували військовозобов’язаним уникнути призову та втекти за кордон на підставі підроблених документів. Вартість таких „послуг“ оцінювали до 10 тис. американських доларів. Сума залежала від різновиду „схеми“», — розповіли в СБУ.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="552720,552719,552718" data-itemtag="dl" data-link="file" data-max-width="100%" data-ratio="1.5003750937734" data-size="large" data-width="2000"><div class="gallery galleryid-552714 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/0a4240e2a2aee960ee7691fa28c0f036.jpeg" href="https://armyinform.com.ua/wp-content/uploads/2024/03/0a4240e2a2aee960ee7691fa28c0f036.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-18T16-51-00-08-00/000001.jpeg" srcset="../../ORI/ArmyInform/Images/2024-03-18T16-51-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/3ec5ab8d075cb4e7d70d418989636ae3.jpeg" href="https://armyinform.com.ua/wp-content/uploads/2024/03/3ec5ab8d075cb4e7d70d418989636ae3.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-18T16-51-00-08-00/000002.jpeg" srcset="../../ORI/ArmyInform/Images/2024-03-18T16-51-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/f3509c4ea6bce0d0bf4c5d1886d87e44.jpeg" href="https://armyinform.com.ua/wp-content/uploads/2024/03/f3509c4ea6bce0d0bf4c5d1886d87e44.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-18T16-51-00-08-00/000003.jpeg" srcset="../../ORI/ArmyInform/Images/2024-03-18T16-51-00-08-00/000003.jpeg" width="150"/></a>
</dt></dl>
</div>
</div>
<p style="font-weight: 400;"><strong>У Києві</strong> контррозвідники СБУ затримали двох мешканців столиці, які відправляли військовозобов’язаних до Євросоюзу за підробленими документами.</p>
<p style="font-weight: 400;">Зловмисники шукали потенційних клієнтів серед кола своїх знайомих та пропонували їм декілька схем виїзду.</p>
<p style="font-weight: 400;">Зокрема, фігуранти оформлювали ухилянтів водіями міжнародних рейсів. Потім їхні персональні дані вносили до системи «Шлях» як перевізників медичних товарів та гуманітарних вантажів.</p>
<p style="font-weight: 400;">Крім того, за окрему суму зловмисники продавали своїм клієнтам фіктивні посвідки на тимчасове проживання на території сусідньої країни Євросоюзу.</p>
<p style="font-weight: 400;">Також одна із схем включала підроблений виїзний штамп, за наявності якого ухилянти могли перетнути кордон автобусними рейсами.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="552717,552716" data-itemtag="dl" data-link="file" data-max-width="100%" data-ratio="0.6665" data-size="large" data-width="1333"><div class="gallery galleryid-552714 gallery-columns-0 gallery-size-thumbnail" id="gallery-3"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/e2bdbc7c5a102e6c651841af125ced18.jpeg" href="https://armyinform.com.ua/wp-content/uploads/2024/03/e2bdbc7c5a102e6c651841af125ced18.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-18T16-51-00-08-00/000004.jpeg" srcset="../../ORI/ArmyInform/Images/2024-03-18T16-51-00-08-00/000004.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/fa95df4a35795ef4cadd5e0638078aac.jpeg" href="https://armyinform.com.ua/wp-content/uploads/2024/03/fa95df4a35795ef4cadd5e0638078aac.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-18T16-51-00-08-00/000005.jpeg" srcset="../../ORI/ArmyInform/Images/2024-03-18T16-51-00-08-00/000005.jpeg" width="150"/></a>
</dt></dl>
</div>
</div>
<p style="font-weight: 400;"><strong>На Кіровоградщині</strong> затримано директора одного із обласних театрів, який за гроші влаштовував ухилянтів до штату акторів культурного закладу. Таким чином фігурант гарантував військовозобов’язаним «бронь» від мобілізації.</p>
<p style="font-weight: 400;"><strong>У Дніпрі</strong> викрито юриста, який пропонував потенційним призовникам оформити фіктивний шлюб або опікунство над особою з інвалідністю.</p>
<p style="font-weight: 400;">Слідством встановлено, що до протиправної діяльності він залучив чотирьох спільників, серед яких була посадовиця місцевого відділу реєстрації актів цивільного стану.</p>
<p style="font-weight: 400;">«За схемою після реєстрації „шлюбу“ ухилянт супроводжував жінку з інвалідністю у поїздці за кордон начебто для її лікування, а вже через кілька годин „дружина“ поверталася в Україну. Згодом їй оформляли розлучення та реєстрували новий „шлюб“», — йдеться в повідомленні.</p>
<p style="font-weight: 400;">За всіма викритими фактами тривають розслідування для встановлення всіх обставин злочинів та притягнення винних до відповідальності.</p>
<p style="font-weight: 400;">Комплексні заходи проводили спільно з Національною поліцією за процесуального керівництва прокуратури.</p>
<p>Як повідомляла АрміяInform, Затримали рецидивістку, яка <a href="https://armyinform.com.ua/2024/03/18/zatrymaly-reczydyvistku-yaka-polyuvala-za-ukrayinskoyu-ppo/">«полювала»</a> за українською ППО.</p>
</div>
</div>
<div class='source'><p>Source: <a href="https://armyinform.com.ua/2024/03/18/fiktyvnyj-shlyub-aktorstvo-ta-falshyvi-dokumenty-vykryto-novi-shemy-uhylyantiv/">https://armyinform.com.ua/2024/03/18/fiktyvnyj-shlyub-aktorstvo-ta-falshyvi-dokumenty-vykryto-novi-shemy-uhylyantiv/</a></p></div>
</div>
</body></html>