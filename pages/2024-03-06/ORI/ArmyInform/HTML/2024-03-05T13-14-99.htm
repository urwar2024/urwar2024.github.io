<html><body><h1>На Таврійському напрямку обстановка залишається складною, але ЗСУ стійко тримають оборону</h1><hr/>Published Time: 2024-03-05T13-14-99<br>Author: Army Inform<br>Description: Про це командувач оперативно-стратегічного угруповання військ «Таврія» бригадний генерал...<br>Images: <a href="https://armyinform.com.ua/wp-content/uploads/2024/02/imgonline-com-ua-resize-89fmpnnqc4vv657e-690x398-1.jpg">000000.jpg</a><br>Categories: Новини<br>Tags: агресія рф, бригадний генерал Олександр Тарнавський, війна, Таврійський напрямок<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="398" src="../Images/2024-03-05T13-14-99/000000.jpg" srcset="../Images/2024-03-05T13-14-99/000000.jpg" width="690"> </img></figure><!-- .post-thumbnail -->
<p><strong> Ситуація в зоні відповідальності оперативно-стратегічного угруповання військ (ОСУВ) «Таврія» залишається «складною, проте контрольованою». Сили оборони стійко тримають оборону, проводять активні дії на визначених напрямках та нищать окупантів. </strong></p>
<p>Про це командувач оперативно-стратегічного угруповання військ «Таврія» бригадний генерал Олександр Тарнавський <a href="https://t.me/otarnavskiy/568" rel="nofollow" target="_blank">написав</a> у телеграмі.</p>
<p>За його словами, минулої доби ворог завдав 26 авіаційних ударів, 144 удари дронами-камікадзе, а також здійснив 1175 обстрілів. На полі бою відбулося 51 бойове зіткнення.</p>
<p>«Загальні втрати росіян склали: в живій силі — 417 осіб (убитими й пораненими), в озброєнні та військовій техніці — 2 танки, 9 бойових бронемашин, 9 артсистем, 3 реактивні системи залпового вогню, засіб ППО, 14 автомобілів та 2 одиниці спецтехніки. Нейтралізовано засобами РЕБ або збито 329 БПЛА різних типів», — йдеться в повідомленні.</p>
<p>Також Сили оборони України знищили ще склад боєприпасів та 5 інших важливих об’єктів противника.</p>
<p>Як повідомляла АрміяInform, загальні бойові втрати противника за минулу добу <a href="https://armyinform.com.ua/2024/03/05/minus-1070-okupantiv-znyshheno-28-bbm-ta-48-artsystem-vtraty-armiyi-rf-za-dobu/">становлять</a> 1070 окупантів, знищено 28 ББМ та 48 артсистем.</p>
</div><p>Source: <a href="https://armyinform.com.ua/2024/03/05/na-tavrijskomu-napryamku-obstanovka-zalyshayetsya-skladnoyu-ale-zsu-stijko-trymayut-oboronu/">https://armyinform.com.ua/2024/03/05/na-tavrijskomu-napryamku-obstanovka-zalyshayetsya-skladnoyu-ale-zsu-stijko-trymayut-oboronu/</a></p></body></html>