<html><body><h1>У 118 бригаді зафіксували застосування росіянами кулькових осколкових авіабомб</h1><hr/>Published Time: 2024-03-05T12-27-99<br>Author: Army Inform<br>Description: Про це АрміяInform повідомив представник військової контррозвідки.    «У смузі...<br>Images: <a href="https://armyinform.com.ua/wp-content/uploads/2024/03/dbbd1131-26bf-42d8-b3e1-0cd26e4350ba-e1709633223630.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/a1cad17f-3be5-47b7-88f8-e5744b668efe.jpeg">000001.jpeg</a><br>Categories: Новини<br>Tags: <br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="540" src="../Images/2024-03-05T12-27-99/000000.jpeg" srcset="../Images/2024-03-05T12-27-99/000000.jpeg" width="807"> </img></figure><!-- .post-thumbnail -->
<p><strong> У 118 окремій механізованій бригаді Сухопутних військ Збройних Сил України зафіксували використання російською окупаційною армією кулькових осколкових авіаційних бомб (ШОАБ). </strong></p>
<p>Про це АрміяInform повідомив представник військової контррозвідки.</p>
<p>«У смузі відповідальності 118 бригади виявлено застосування противником по маршрутах руху ШОАБ», — розповіли в підрозділі.</p>
<p>Там зазначають, що ці бомби зводяться в бойове положення, коли падають з неба. У них є сейсмічний датчик, і бомба спрацьовує на рух поблизу.</p>
<img alt="" class="aligncenter wp-image-547912 size-full" height="646" loading="lazy" src="../Images/2024-03-05T12-27-99/000001.jpeg" srcset="../Images/2024-03-05T12-27-99/000001.jpeg" width="679">
<p>«Підходити та чіпати їх не можна. Знищувати методом розстрілу, в ідеалі з укриття. Радіус ураження 6-10 метрів. Прохання доведіть до підпорядкованого особового складу, щоб при виявленні орієнтувались що з ним робити», — повідомили у бригаді.</p>
<p>У лютому 2024 року вибухотехніки поліції на Луганщині <a href="https://mvs.gov.ua/news/vibuxotexniki-policiyi-zneskodili-odni-z-nainebezpecnisix-vibuxovix-pristroyiv-kulkovi-oskolkovi-aviaciini-bombi-video" rel="nofollow" target="_blank">знешкодили</a> ШОАБ-0,5 масою по 400 грамів кожна.</p>
<p>«Ліквідація таких бомб ускладнюється тим, що неможливо передбачити розташування деяких механізмів всередині пристрою. А єдиної інструкції щодо розмінування не існує», — йдеться в повідомленні поліції.</p>
<p>Зазначається, що такі авіабомби застосовуються авіацією. Одна касета РБК-500 містить 565 кулькових авіабомб ШОАБ-0,5 та має велику зону ураження.</p>
<p>Як повідомляла АрміяInform, війська рф дев’ять разів <a href="https://armyinform.com.ua/2024/03/03/vijska-rosarmiyi-devyat-raziv-zastosuvaly-himichnu-zbroyu-proty-zsu-na-zaporizkomu-napryamku/">застосували</a> хімічну зброю проти ЗСУ на Запорізькому напрямку.</p>
</img></div><p>Source: <a href="https://armyinform.com.ua/2024/03/05/u-118-brygadi-zafiksuvaly-zastosuvannya-rosiyanamy-kulkovyh-oskolkovyh-aviabomb/">https://armyinform.com.ua/2024/03/05/u-118-brygadi-zafiksuvaly-zastosuvannya-rosiyanamy-kulkovyh-oskolkovyh-aviabomb/</a></p></body></html>