<html><body><h1>Юрій Ігнат розповів про специфіку ППО на Одещині</h1><hr/>Published Time: 2024-03-05T09-51-99<br>Author: Army Inform<br>Description: Відповідні коментарі Юрій Ігнат надав у прямому ефірі телемарафону «Єдині новини» вранці...<br>Images: <a href="https://armyinform.com.ua/wp-content/uploads/2023/04/photo_5318877840441197343_y.jpg">000000.jpg</a><br>Categories: Новини<br>Tags: Повітряні Сили ЗС України, ППО, Юрій Ігнат<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="666" src="../Images/2024-03-05T09-51-99/000000.jpg" srcset="../Images/2024-03-05T09-51-99/000000.jpg" width="1123"> </img></figure><!-- .post-thumbnail -->
<p><strong> Речник командування Повітряних Сил Збройних Сил України полковник Юрій Ігнат пояснив, що через специфіку географічного розташування Одеси протиповітряній обороні не завжди вдається перехопити всі ворожі безпілотники та ракети. </strong></p>
<p>Відповідні коментарі Юрій Ігнат надав у прямому ефірі телемарафону «Єдині новини» вранці 5 березня 2024 року.</p>
<p>«На жаль, не вдається нищити усі безпілотники, якими атакує росія з півдня. Зокрема, з окупованого Криму, а також з приморсько-ахтарська завдають ударів. Цього разу Балаклава, саме звідти були запущені безпілотники», — заявив речник ПС ЗСУ.</p>
<p>За його словами, на жаль, на Одещині є певні влучання в цивільному секторі.</p>
<p>«Одеса розташована на узбережжі Чорного моря, густонаселене місто, яке на межі знаходиться узбережжя, великі будинки, інфраструктура. Розташування протиповітряної оборони саме в Одеському регіоні побудовано так, що не завжди вдається перехоплювати і безпілотники, і ракети на підступах до самого міста. Це спричинено його географічним розташуванням», — пояснив Юрій Ігнат.</p>
<p>Як повідомляла АрміяInform, у ніч на 5 березня 2024 року російські війська <a href="https://armyinform.com.ua/2024/03/05/povitryani-syly-zs-ukrayiny-vnochi-znyshheno-18-shahediv-v-odeskij-oblasti/">атакували</a> територію України 22-ма ударними безпілотниками типу Shahed.</p>
</div><p>Source: <a href="https://armyinform.com.ua/2024/03/05/yurij-ignat-rozpoviv-pro-speczyfiku-ppo-na-odeshhyni/">https://armyinform.com.ua/2024/03/05/yurij-ignat-rozpoviv-pro-speczyfiku-ppo-na-odeshhyni/</a></p></body></html>