<html><body><h1>У ЄС обговорюють можливість використання заморожених активів рф на користь України</h1><hr/>Published Time: 2024-03-05T16-44-99<br>Author: Army Inform<br>Description: Про це заявив Високий представник ЄС з питань закордонних справ і політики безпеки Жозеп...<br>Images: <a href="https://armyinform.com.ua/wp-content/uploads/2022/02/borrel.jpg">000000.jpg</a><br>Categories: Новини<br>Tags: агресія рф, війна, Жозеп Боррель, заморожені активи<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="742" src="../Images/2024-03-05T16-44-99/000000.jpg" srcset="../Images/2024-03-05T16-44-99/000000.jpg" width="1200"> </img></figure><!-- .post-thumbnail -->
<p><strong> Євросоюз обговорює використання заморожених російських активів на користь військової допомоги Україні, а також, щоб уникнути руйнування країни.  </strong></p>
<p>Про це <a href="https://twitter.com/JosepBorrellF/status/1764977817337348123" rel="nofollow" target="_blank">заявив</a> Високий представник ЄС з питань закордонних справ і політики безпеки Жозеп Боррель у Twitter.</p>
<p>За його словами, заморожені росактиви можна використовувати для того, щоб уникнути руйнування України і для збільшення військового потенціалу.</p>
<p>«Наша відданість підтримці обороноздатності України непохитна. Потенційне використання надприбутків від заморожених російських активів для поставок і закупівель зброї для України може бути реалізовано через Європейський фонд миру», — йдеться в його дописі.</p>
<p>Жозеп Боррель додав, що для реалізації відповідного рішення ЄС «все ще потрібна угода держав-членів, єдина база угоди, пропозиція спільної політики фінансової безпеки».</p>
<p>«Наразі ми продовжуємо працювати на початковому етапі, щоб досягти угоди з цього питання», — зазначив він.</p>
<p> </p>
<p> </p>
</div><p>Source: <a href="https://armyinform.com.ua/2024/03/05/u-yes-obgovoryuyut-mozhlyvist-vykorystannya-zamorozhenyh-aktyviv-rf-na-koryst-vijskovogo-potenczialu-ukrayiny/">https://armyinform.com.ua/2024/03/05/u-yes-obgovoryuyut-mozhlyvist-vykorystannya-zamorozhenyh-aktyviv-rf-na-koryst-vijskovogo-potenczialu-ukrayiny/</a></p></body></html>