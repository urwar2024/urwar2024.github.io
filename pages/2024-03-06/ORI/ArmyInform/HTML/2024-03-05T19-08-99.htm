<html><body><h1>Армія рф 56 разів намагалася прорвати українську оборону на Новопавлівському та Авдіївському напрямках</h1><hr/>Published Time: 2024-03-05T19-08-99<br>Author: Army Inform<br>Description: Про це інформує Генеральний штаб ЗС України.    На Лиманському напрямку нашими воїнами...<br>Images: <a href="https://armyinform.com.ua/wp-content/uploads/2024/01/photo_5312151466389132310_x.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ГШ ЗСУ, оперативна інформація, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="350" src="../Images/2024-03-05T19-08-99/000000.jpg" srcset="../Images/2024-03-05T19-08-99/000000.jpg" width="525"> </img></figure><!-- .post-thumbnail -->
<p><strong> Протягом доби відбулося 76 бойових зіткнень. Загалом ворог завдав 2 ракетних та 67 авіаційних ударів, здійснив 95 обстріли з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02hRQHTB6QTuxa6dHXLs92SfM89kqewKN951CULba5nBvFYvtxPkGQ6zzhA5LF8w2Vl" rel="nofollow" target="_blank">інформує</a> Генеральний штаб ЗС України.</p>
<p><strong>На Лиманському напрямку</strong> нашими воїнами відбито 5 атак противника в районі населеного пункту Терни Донецької області, де ворог, за підтримки авіації, намагався прорвати оборону наших військ. Від артилерійських та мінометних обстрілів постраждали близько 15 населених пунктів, серед них Білогорівка Луганської області та Торське, Серебрянка Донецької області.</p>
<p><strong>На Бахмутському напрямку</strong> Силами оборони відбито 1 атаку противника в районі населеного пункту Біла Гора Донецької області, де ворог намагався покращити своє тактичне положення.</p>
<p><strong>На Авдіївському напрямку</strong> нашими захисниками відбито 22 атаки ворога в районах населених пунктів Бердичі, Тоненьке, Первомайське, Невельське, Семенівка та Орлівка.</p>
<p><strong>На Новопавлівському напрямку</strong> Сили оборони продовжують стримувати ворога в районах Георгіївки, Новомихайлівки, Пречистівки та Красногорівки Донецької області, де ворог, за підтримки авіації, 34 рази намагався прорвати оборону наших військ.</p>
<p><strong>На Оріхівському напрямку</strong> ворог здійснив 5 безуспішних атак в районах населених пунктів Гуляйполе, Малинівка та Роботине.</p>
<p><strong>На Придніпровському (Херсонському) напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Незважаючи на значні втрати, не полишає спроб вибити наші підрозділи із займаних позицій. Так, протягом доби противник здійснив 2 безуспішні штурмові дії.</p>
<p>Як повідомляла АрміяInform, на Таврійському напрямку обстановка залишається складною, але <a href="https://armyinform.com.ua/2024/03/05/na-tavrijskomu-napryamku-obstanovka-zalyshayetsya-skladnoyu-ale-zsu-stijko-trymayut-oboronu/">ЗСУ стійко тримають оборону</a>.</p>
</div><p>Source: <a href="https://armyinform.com.ua/2024/03/05/armiya-rf-56-raziv-namagalasya-prorvaty-ukrayinsku-oboronu-na-novopavlivskomu-ta-avdiyivskomu-napryamkah/">https://armyinform.com.ua/2024/03/05/armiya-rf-56-raziv-namagalasya-prorvaty-ukrayinsku-oboronu-na-novopavlivskomu-ta-avdiyivskomu-napryamkah/</a></p></body></html>