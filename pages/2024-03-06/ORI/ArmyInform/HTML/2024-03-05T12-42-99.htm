<html><body><h1>Міноборони вперше придбає через систему Prozorro 20 тисяч безпілотників</h1><hr/>Published Time: 2024-03-05T12-42-99<br>Author: Army Inform<br>Description: Про це повідомило 5 березня Міністерство оборони України.    Термін постачання: до 31...<br>Images: <a href="https://armyinform.com.ua/wp-content/uploads/2023/07/drony-ngu-scaled.jpg">000000.jpg</a><br>Categories: Новини<br>Tags: Агенція оборонних закупівель, дрони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../Images/2024-03-05T12-42-99/000000.jpg" srcset="../Images/2024-03-05T12-42-99/000000.jpg" width="2048"> </img></figure><!-- .post-thumbnail -->
<p><strong> «Агенція оборонних закупівель» збирається закупити безпілотні авіаційні комплекси майже на 3 мільярди гривень.  </strong></p>
<p>Про це <a href="https://t.me/ministry_of_defense_ua/8993" rel="nofollow" target="_blank">повідомило 5 березня</a> Міністерство оборони України.</p>
<p>Термін постачання: до 31 травня 2024 року.</p>
<p>«Дрони відіграють критичну роль у сучасних військових операціях, забезпечуючи надійне здійснення розвідувальних, навігаційних та атакувальних функцій. За допомогою цих технологій Збройні сили України зможуть ефективніше бити ворога та швидше звільнити окуповані території», — зазначив заступник Міністра оборони України Дмитро Кліменков.</p>
<p>Закупівля відбуватиметься шляхом застосування рамкової угоди, що дозволить у конкурентний спосіб закуповувати необхідні товарні позиції, не розкриваючи для загального доступу чутливу інформацію.</p>
<p>Відповідні оголошення опубліковані в Prozorro 4 березня щодо наступних предметів закупівель:</p>
<p>Безпілотні авіаційні комплекси типу DJI  Mavic 3E  — 15000 одиниць. Очікувана вартість — 2 000 550 000 грн (без ПДВ).</p>
<p>Безпілотні авіаційні комплекси типу DJI Mavic 3 Thermal – 5000 одиниць. Очікувана вартість – 989 081 667 грн (без ПДВ).</p>
<p>Очікувана вартість розрахована шляхом виведення середньої ціни на основі отриманих комерційних пропозицій.</p>
<p>«Ці тендери підтверджують нашу відданість прозорості та ефективності в галузі оборонних закупівель. Ми робимо все можливе, щоб забезпечити отримання найкращих рішень для нашої країни та наших військових», — зазначила директор «Агенції оборонних закупівель» Марина Безрукова.</p>
<p>Раніше для Збройних Сил України <a href="https://armyinform.com.ua/2024/03/04/dlya-zbrojnyh-syl-ukrayiny-zakupyly-20-tysyach-taktychnyh-navushnykiv/">закупили</a> 20 тисяч тактичних навушників.</p>
<p> </p>
</div><p>Source: <a href="https://armyinform.com.ua/2024/03/05/minoborony-vpershe-prydbaye-cherez-systemu-prozorro-20-tys-bezpilotnykiv/">https://armyinform.com.ua/2024/03/05/minoborony-vpershe-prydbaye-cherez-systemu-prozorro-20-tys-bezpilotnykiv/</a></p></body></html>