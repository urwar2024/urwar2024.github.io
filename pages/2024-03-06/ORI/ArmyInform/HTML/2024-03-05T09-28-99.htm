<html><body><h1>Ворог завдав удару по 23 населених пунктах Харківщини</h1><hr/>Published Time: 2024-03-05T09-28-99<br>Author: Army Inform<br>Description: Про це  повідомив 5 березня голова Харківської ОДА Олег Сінєгубов.    За його даними, о...<br>Images: <a href="https://armyinform.com.ua/wp-content/uploads/2024/03/obstrily-harkivshhyny.jpg">000000.jpg</a><br>Categories: Новини<br>Tags: ворожі обстріли, Харківщиа<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../Images/2024-03-05T09-28-99/000000.jpg" srcset="../Images/2024-03-05T09-28-99/000000.jpg" width="1080"> </img></figure><!-- .post-thumbnail -->
<p><strong> Артилерією та мінометами росіяни били по 17 населених пунктах області, ще по шести були завдані авіаудари.  </strong></p>
<p>Про це  <a href="https://t.me/synegubov/8629" rel="nofollow" target="_blank">повідомив 5 березня</a> голова Харківської ОДА Олег Сінєгубов.</p>
<p>За його даними, о 00:25 у м. Вовчанськ під час серії обстрілів пошкоджено 8 приватних будинків, господарчі споруди, автомобіль. Без постраждалих.</p>
<p>О 19:20 у м. Куп’янськ внаслідок обстрілу горів гараж у приватному домоволодінні.</p>
<p>О 18:00 ворог обстріляв с. Сенькове Куп’янського району. Поранення та вибухову травму дістав 49-річний водій центру екстреної медичної допомоги.</p>
<p>О 16:00 у с. Московка Куп’янського району внаслідок ворожого обстрілу пошкоджено приватний будинок. Інформації щодо потерпілих не надходило.</p>
<p>О 12:30 ворог мінометним вогнем обстріляв с. Басове Богодухівського району. Внаслідок 12 ударів значно пошкоджені господарчі споруди, адмінбудівлі та енергомережі місцевого сільгосппідприємства. Постраждалих немає.</p>
<p>Об 11:00 ворог обстріляв с. Івашки Богодухівського району. Пошкоджено двоповерховий багатоквартирний будинок. Обстріл відбувся під час розвантаження гуманітарної допомоги.</p>
<p>За добу українські захисники відбили 7 атак противника в районі Синьківки та Табаївки.</p>
<p>Упродовж доби на Харківщині зведені групи вибухотехніків провели розмінування 10,45 га території, знищили 248 вибухонебезпечних предметів. Розмінування триває.</p>
<p>Раніше <a href="https://armyinform.com.ua/2024/03/04/obstrily-ukrayiny-sytuacziya-na-fronti-j-postachannya-boyeprypasiv-prezydent-proviv-selektor/">стало відомо</a>, що Президент провів селекторну нараду, однією з тем якої були обстріли України.</p>
<p> </p>
</div><p>Source: <a href="https://armyinform.com.ua/2024/03/05/vorog-zavdav-udaru-po-23-naselenym-punktam-harkivshhyny/">https://armyinform.com.ua/2024/03/05/vorog-zavdav-udaru-po-23-naselenym-punktam-harkivshhyny/</a></p></body></html>