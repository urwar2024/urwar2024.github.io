<html><body><h1>росармія використовує кулькові осколкові авіабомби для мінування Сумщини</h1><hr/>Published Time: 2024-03-05T20-10-99<br>Author: Army Inform<br>Description: Про це повідомила поліція Сумської області.    «Минулої ночі ворог дистанційно замінував...<br>Images: <a href="https://armyinform.com.ua/wp-content/uploads/2024/03/419324728_724078829837365_7281116462049752024_n-e1709661985975.jpg">000000.jpg</a><br>Categories: Новини<br>Tags: авіаційні бомби, Сумщина, ШОАБ-05<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="872" sizes="(max-width: 1600px) 100vw, 1600px" src="../Images/2024-03-05T20-10-99/000000.jpg" srcset="../Images/2024-03-05T20-10-99/000000.jpg" width="1600"> </img></figure><!-- .post-thumbnail -->
<p><strong> На півночі Сумської області росіяни застосували небезпечні боєприпаси — кулькові осколкові авіаційні бомби ШОАБ-0,5. </strong></p>
<p>Про це <a href="https://www.facebook.com/policesumy/posts/pfbid028CHEUu3LTMxeZ2BVZ1inmMUFebHeTg7ttvZyWgNwJV9uQ9H8sZ6Q37itW3PwmGeql" rel="nofollow" target="_blank">повідомила</a> поліція Сумської області.</p>
<p>«Минулої ночі ворог дистанційно замінував місцевість на території Шосткинського району, а саме поблизу села Марчихина Буда. російська авіація під час нанесення авіаударів використала касетні бомби РБК-500», — йдеться у повідомленні.</p>
<p>Зазначимо що одна така касета містить 565 кулькових авіабомб ШОАБ-0,5 масою по 400 грамів кожна та має велику зону ураження.</p>
<p>«За зовнішнім виглядом цей предмет схожий на невеликий м’ячик сріблястого кольору з невеликими виступаючими на корпусі „ребрами“. Не радимо чіпати такі знахідки нікому», — наголосили у поліції.</p>
<p>Як повідомив начальник відділу вибухотехнічної служби ГУНП в Сумській області Ігор Черняк, на місці події працюють співробітники відділу вибухотехнічної служби поліції Сумській області, які зачищають територію від цих бомб.</p>
<p>Як повідомляла <a href="https://armyinform.com.ua/2024/03/05/u-118-brygadi-zafiksuvaly-zastosuvannya-rosiyanamy-kulkovyh-oskolkovyh-aviabomb/">АрміяInform</a>, у 118-й бригаді зафіксували застосування росіянами кулькових осколкових авіабомб.</p>
</div><p>Source: <a href="https://armyinform.com.ua/2024/03/05/rosarmiya-vykorystovuye-kulkovi-oskolkovi-aviabomby-dlya-minuvannya-sumshhyny/">https://armyinform.com.ua/2024/03/05/rosarmiya-vykorystovuye-kulkovi-oskolkovi-aviabomby-dlya-minuvannya-sumshhyny/</a></p></body></html>