<html><body><h1>Окупанти заблокували перепустки працівникам ЗАЕС, які не підписали з ними «контракти»</h1><hr/>Published Time: 2024-03-05T13-32-99<br>Author: Army Inform<br>Description: Про це повідомляє НАЕК «Енергоатом».    Керівник Енергоатома Петро Котін зазначив, що від...<br>Images: <a href="https://armyinform.com.ua/wp-content/uploads/2023/02/censor_social.jpg">000000.jpg</a><br>Categories: Новини<br>Tags: війна, Енергоатом, ЗАЕС<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="378" src="../Images/2024-03-05T13-32-99/000000.jpg" srcset="../Images/2024-03-05T13-32-99/000000.jpg" width="720"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Працівникам Запорізької АЕС, які не підписали фейкові контракти з окупантами, заблокували перепустки для проходу на станцію. </strong></p>
<p>Про це <a href="https://t.me/energoatom_ua/16941" rel="nofollow" target="_blank">повідомляє</a> НАЕК «Енергоатом».</p>
<p>Керівник Енергоатома Петро Котін зазначив, що від початку лютого 2024 року окупаційна адміністрація Запорізької АЕС заборонила українському персоналу прохід на майданчик. До цього часу на станції працювали ще 360 атомників, котрі залишалися вірними Україні.</p>
<p>Крім того, з моменту незаконного захоплення станції майже 5200 фахівців покинули тимчасово окупований Енергодар, виїхавши на підконтрольну Україні територію та в країни ЄС.</p>
<p>Він додав, що доля 17 осіб і досі невідома.</p>
<p>«Окупанти заміщають кваліфікований український персонал на людей з міст поблизу Енергодара, котрі не мають жодного уявлення про експлуатацію атомних об’єктів. Це, своєю чергою, призводить до безграмотних дій з обладнанням станції, внаслідок чого воно постійно деградує», — зазначив Петро Котін.</p>
<p>Як повідомляла АрміяInform, уМАГАТЕ стурбовані тим, що <a href="https://armyinform.com.ua/2024/03/02/u-magate-sturbovani-tym-shho-zaporizka-aes-ne-maye-rezervnogo-zhyvlennya/" rel="bookmark">Запорізька АЕС </a>не має резервного живлення.</p>
</div><p>Source: <a href="https://armyinform.com.ua/2024/03/05/okupanty-zablokuvaly-perepustky-praczivnykam-zaes-yaki-ne-pidpysaly-z-nymy-kontrakty/">https://armyinform.com.ua/2024/03/05/okupanty-zablokuvaly-perepustky-praczivnykam-zaes-yaki-ne-pidpysaly-z-nymy-kontrakty/</a></p></body></html>