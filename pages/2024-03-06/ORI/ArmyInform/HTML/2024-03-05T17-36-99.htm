<html><body><h1>На окупованих територіях українців змушують брати участь у фальшивих виборах під тиском «флешмобу»</h1><hr/>Published Time: 2024-03-05T17-36-99<br>Author: Army Inform<br>Description: Про це повідомляє Центр національного спротиву.    «Ворог оголосив про флешмоб «вся сім’я...<br>Images: <a href="https://armyinform.com.ua/wp-content/uploads/2024/03/ty-800x533-1.jpeg">000000.jpeg</a><br>Categories: Новини<br>Tags: псевдовибори рф, центр національного спротиву<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="533" src="../Images/2024-03-05T17-36-99/000000.jpeg" srcset="../Images/2024-03-05T17-36-99/000000.jpeg" width="800"> </img></figure><!-- .post-thumbnail -->
<p><strong> Окупанти примушують українців з тимчасово окупованих територій брати участь у «виборах президента» через обов’язковий «флешмоб», коли сім’ї мають викладати фото з виборчих дільницях. </strong></p>
<p>Про це <a href="https://sprotyv.mod.gov.ua/okupanty-prymushuyut-ukrayintsiv-do-uchasti-na-vyborah-cherez-fleshmob/" rel="nofollow" target="_blank">повідомляє</a> Центр національного спротиву.</p>
<p>«Ворог оголосив про флешмоб «вся сім’я – на вибори», в межах якої учасники мають викладати фото родини на “виборчих дільницях” у соцмережах», — йдеться в повідомленні.</p>
<p>Зазначається, що про обов’язкову участь у флешмобі вже повідомили всім працівникам фейкових державних установ на тимчасово захопленій Луганщині.</p>
<p>«Таким чином росіяни будуть контролювати відвідуваність й сподіваються створити імітацію масовості на фейкових виборах, які й проводять з метою пропаганди», — наголосили в Центрі національного спротиву.</p>
<p>Водночас Спротив рекомендує українцям намагатися ігнорувати «вибори» та уникати «виборчих дільниць».</p>
<p>Як повідомляла АрміяInform, росіяни <a href="https://armyinform.com.ua/2024/03/02/rosiyany-zganyayut-osobovyj-sklad-zs-rf-na-vybory-v-okupacziyi-dlya-pidvyshhennya-yavky/">зганяють</a> особовий склад зс рф на «вибори» в окупації для підвищення «явки».</p>
</div><p>Source: <a href="https://armyinform.com.ua/2024/03/05/na-okupovanyh-terytoriyah-ukrayincziv-zmushuyut-braty-uchast-u-falshyvyh-vyborah-pid-tyskom-fleshmobu/">https://armyinform.com.ua/2024/03/05/na-okupovanyh-terytoriyah-ukrayincziv-zmushuyut-braty-uchast-u-falshyvyh-vyborah-pid-tyskom-fleshmobu/</a></p></body></html>