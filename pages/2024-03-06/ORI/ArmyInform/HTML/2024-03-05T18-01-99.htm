<html><body><h1>Президент про ордери МКС: Зірочки на погонах не врятують генералів рф від відповідальності</h1><hr/>Published Time: 2024-03-05T18-01-99<br>Author: Army Inform<br>Description: Про це глава держави написав у Twitter.    «Я вітаю рішення Міжнародного кримінального...<br>Images: <a href="https://armyinform.com.ua/wp-content/uploads/2024/01/659aecb1627da-000026_1677264407_552364_big.webp">000000.webp</a><br>Categories: Новини<br>Tags: війна, Володимир Зеленський, МКС, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="763" src="../Images/2024-03-05T18-01-99/000000.png" srcset="../Images/2024-03-05T18-01-99/000000.png" width="1366"> </img></figure><!-- .post-thumbnail -->
<p><strong> Президент України Володимир Зеленський привітав рішення Міжнародного кримінального суду щодо ордерів на арешт командувачів дальньої авіації і чорноморського флоту рф. </strong></p>
<p>Про це глава держави <a href="https://twitter.com/ZelenskyyUa/status/1765031137238192215" rel="nofollow" target="_blank">написав</a> у Twitter.</p>
<p><span class="jCAhz ChMk0b"><span class="ryNqvb">«Я вітаю рішення Міжнародного кримінального суду видати ордери на арешт командувачів російської авіації дальньої дії та чорноморського флоту, яких звинувачують у військових злочинах і злочинах проти людяності, скоєних під час кампанії бомбардувань росією українських цивільних та критичної інфраструктури у 2022 та 2023 роках», — йдеться у повідомленні.</span></span></p>
<p>Він підкреслив, що кожен російський командир, який віддає накази про завдання ударів по українському цивільному населенню та об’єктах критичної інфраструктури, повинен знати, що правосуддя буде здійснене.</p>
<p>«Кожен виконавець таких злочинів має знати, що він буде притягнутий до відповідальності», — зазначив Президент.</p>
<p>За його словами, міжнародне правосуддя вимагає часу, але воно неминуче. Україна продовжить докладати всіх зусиль, щоб притягнути кожного росіянина до відповідальності.</p>
<p>«І жодна кількість зірочок на погонах чи дверях кабінетів не вбереже їх від відповідальності», — підкреслив він.</p>
<p>Як повідомляла АрміяInform, Міжнародний кримінальний суд <a class="newsitem_title-style-bold" href="https://armyinform.com.ua/2024/03/05/mizhnarodnyj-kryminalnyj-sud-vydav-order-na-aresht-dvoh-rosijskyh-komanduvachiv/" title="Читати: Міжнародний кримінальний суд видав ордер на арешт двох російських командувачів">видав ордер </a>на арешт двох російських командувачів.</p>
<p> </p>
</div><p>Source: <a href="https://armyinform.com.ua/2024/03/05/prezydent-pro-ordery-mks-zirochky-na-pogonah-ne-vryatuyut-generaliv-rf-vid-vidpovidalnosti/">https://armyinform.com.ua/2024/03/05/prezydent-pro-ordery-mks-zirochky-na-pogonah-ne-vryatuyut-generaliv-rf-vid-vidpovidalnosti/</a></p></body></html>