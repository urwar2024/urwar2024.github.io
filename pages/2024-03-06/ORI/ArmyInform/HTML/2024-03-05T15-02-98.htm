<html><body><h1>Ветерани та члени їхніх родин отримають 160 млн грн грантів на розвиток бізнесу</h1><hr/>Published Time: 2024-03-05T15-02-98<br>Author: Army Inform<br>Description: Про це інформує Урядовий портал.  «41 ветеран та других з їхнього подружжя визнані...<br>Images: <a href="https://armyinform.com.ua/wp-content/uploads/2023/07/5f6a2234.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, гранти для ветеранів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-05T15-02-98/000000.jpg" srcset="../Images/2024-03-05T15-02-98/000000.jpg" width="1200"> <figcaption class="wp-caption-text">
		Фото: Дмитро Юрченко / АрміяInform</figcaption>
</img></figure><!-- .post-thumbnail -->
<p><strong> За підсумками третьої у 2024 році хвилі подачі заяв на гранти для ветеранів визначений 41 переможець. Вони отримають від держави 19 млн грн на старт або розвиток свого бізнесу. </strong></p>
<p class="">Про це <a href="https://www.kmu.gov.ua/news/hranty-veteranam-160-mln-hrn-hrantiv-vid-derzhavy-otrymaiut-veterany-ta-chleny-ikhnikh-rodyn-na-rozvytok-biznesu" rel="nofollow" target="_blank">інформує</a> Урядовий портал.</p>
<p class="">«41 ветеран та других з їхнього подружжя визнані переможцями третьої цього року хвилі ветеранського компоненту програми „Власна справа“. В започаткування або масштабування їхнього бізнесу держава інвестує через гранти 19 млн грн. Від початку дії цього напрямку програми позитивне рішення про надання гранту отримали вже 368 ветеранів та членів їхніх родин загалом на 160 млн грн. Найбільш затребуваними серед ветеранів є гранти до 500 тис грн — понад половина отримувачів запросили саме такі суми при подачі грантової заявки», — зазначила заступник Міністра економіки України Тетяна Бережна.</p>
<p class="">Загалом від старту ветеранського компоненту грантової програми «Власна справа» переможцями стали вже 368 ветеранів та членів родин учасників бойових дій, загалом вони отримають гранти на 160 млн грн.</p>
<p class="">Серед 41 переможця третьої у 2024 році хвилі подачі заяв на гранти 26 учасників бойових дій, 14 членів родин ветеранів, 1 особа з інвалідністю внаслідок війни. 3 переможці отримали грант розміром до 1 млн грн, 28 — до 500 тис. грн, 10 — до 250 тис. грн.</p>
<p class="">Також у відомстві зауважили, що найбільше грантоотримувачів з Вінницької та Київської областей, а також міста Києва.</p>
<p class=""><strong>Відповідно до умов програми, учасники бойових дій або особи з інвалідністю внаслідок війни, а також другий з їх подружжя можуть отримати такі гранти:</strong></p>
<ul>
<li>до 250 тис. грн, до 500 тис. грн та до 1 млн грн — для ветерана за умови створення одного, двох та чотирьох робочих місць відповідно;</li>
<li>до 250 тис. грн та до 500 тис. грн — для другого з подружжя ветерана за умови створення одного та двох робочих місць відповідно;</li>
</ul>
<p class="">При отриманні гранту від 500 тис. грн до 1 млн грн ветеран має бути зареєстрований як ФОП не менше ніж 3 роки. Окрім того, такий грант надається за умови співфінансування з отримувачем у співвідношенні 70/30, тобто отримувач гранту має вкласти в свою справу 30% власних коштів, 70% коштів надасть держава у вигляді гранту.</p>
<p class="">Заявки на отримання гранту подаються через портал Дія разом з бізнес-планом.</p>
<p>Як повідомляла АрміяInform, за тиждень кредити під 3% <a href="https://armyinform.com.ua/2024/03/05/za-tyzhden-kredyty-pid-3-za-programoyu-yeoselya-otrymaly-115-zahysnykiv/">за програмою єОселя отримали 115 захисників</a>.</p>
</div><p>Source: <a href="https://armyinform.com.ua/2024/03/05/veterany-ta-chleny-yihnih-rodyn-otrymayut-160-mln-grn-grantiv-na-rozvytok-biznesu/">https://armyinform.com.ua/2024/03/05/veterany-ta-chleny-yihnih-rodyn-otrymayut-160-mln-grn-grantiv-na-rozvytok-biznesu/</a></p></body></html>