<html><body><h1>Генштаб ЗСУ: ворог активізувався на Авдіївському напрямку, за добу на фронті 74 боєзіткнення</h1><hr/>Published Time: 2024-03-05T06-57-99<br>Author: Army Inform<br>Description: Про це повідомив Генеральний штаб ЗС України на своїй Facebook-сторінці.    У зоні...<br>Images: <a href="https://armyinform.com.ua/wp-content/uploads/2024/03/429578677_751296297183451_7743386574078407223_n.jpg">000000.jpg</a><br>Categories: Новини<br>Tags: Авдіївський напрямок, Генштаб ЗС України, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="694" src="../Images/2024-03-05T06-57-99/000000.jpg" srcset="../Images/2024-03-05T06-57-99/000000.jpg" width="1080"> </img></figure><!-- .post-thumbnail -->
<p><strong> Протягом минулої доби на фронті відбулося 74 бойових зіткнення. Загалом ворог завдав 5 ракетних та 66 авіаційних ударів, здійснив 108 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02J561rez9upPCXLSUiCUpwvWMETWGeKukeBYz12kNsMvmav7kKK9itHfvHJEEjFYRl?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p>У зоні відповідальності ОСУВ «Хортиця» <strong>на Куп’янському напрямку</strong> ворог здійснив 7 атак в районах населених пунктів Синьківка та Табаївка Харківської області, намагаючись покращити своє тактичне положення.</p>
<p><strong>На Лиманському напрямку</strong> наші воїни відбили 4 атаки противника в районах населених пунктів Терни Донецької області та Білогорівка Луганської області.</p>
<p><strong>На Бахмутському напрямку</strong> Сили оборони відбили 6 атак противника в районах населених пунктів Андріївка, Іванівське та Кліщіївка Донецької області.</p>
<p>У зоні відповідальності ОСУВ «Таврія» <strong>на Авдіївському напрямку</strong> наші захисники відбили 28 атак ворога в районах населених пунктів Новоселівка, Бердичі, Тоненьке, Первомайське, Невельське Донецької області.</p>
<p><strong>На Новопавлівському напрямку</strong> сили оборони продовжують стримувати ворога в районах Георгіївки, Новомихайлівки, Водяного, Пречистівки та Урожайного Донецької області, де ворог, 22 рази намагався прорвати оборону наших військ.</p>
<p><strong>На Оріхівському напрямку</strong> ворог здійснив 1 атаку в районі населеного пункту Роботине Запорізької області.</p>
<p>У зоні відповідальності ОСУВ «Одеса» <strong>на Херсонському напрямку</strong> Сили оборони надалі продовжують утримання позицій. Попри значні втрати, ворог не полишає спроб вибити наші підрозділи із займаних позицій. Так, протягом минулої доби противник здійснив 2 безуспішні штурмові дії.</p>
<p>У зоні відповідальності ОСУВ «Північ» <strong>на Волинському та Поліському напрямках</strong> оперативна обстановка залишається без суттєвих змін.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійну діяльність з метою недопущення перекидання наших військ на загрозливі напрямки, нарощує щільність мінно-вибухових загороджень вздовж державного кордону в бєлгородській області.</p>
<p> </p>
</div><p>Source: <a href="https://armyinform.com.ua/2024/03/05/genshtab-zsu-vorog-aktyvizuvavsya-na-avdiyivskomu-napryamku-za-dobu-na-fronti-74-boyezitknennya/">https://armyinform.com.ua/2024/03/05/genshtab-zsu-vorog-aktyvizuvavsya-na-avdiyivskomu-napryamku-za-dobu-na-fronti-74-boyezitknennya/</a></p></body></html>