<html><body><h1>Двох російських бійців підозрюють у розстрілі жителя Бучі</h1><hr/>Published Time: 2024-03-05T12-12-99<br>Author: Army Inform<br>Description: Про це повідомив 5 березня Офіс Генерального прокурора.    За даними слідства, увечері 19...<br>Images: <a href="https://armyinform.com.ua/wp-content/uploads/2024/03/rosijski-vbyvczi-v-buchi.jpg">000000.jpg</a><br>Categories: Новини<br>Tags: Буча, воєнні злочини рф, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="862" src="../Images/2024-03-05T12-12-99/000000.jpg" srcset="../Images/2024-03-05T12-12-99/000000.jpg" width="1280"> </img></figure><!-- .post-thumbnail -->
<p><strong> Повідомлено про підозру у порушенні законів та звичаїв війни, поєднаних з умисним вбивством двом військовослужбовцям рф.  </strong></p>
<p>Про це <a href="https://t.me/pgo_gov_ua/22197" rel="nofollow" target="_blank">повідомив 5 березня</a> Офіс Генерального прокурора.</p>
<p>За даними слідства, увечері 19 березня 2022 року двоє командирів самохідних артилерійських гармат, перебуваючи на території міста Буча, помітили місцевого жителя, одягнутого в цивільний одяг з білою пов’язкою на руці.</p>
<p>Чоловік був цивільною особою та не брав участі у збройному конфлікті. У нього були відсутні будь-яка зброя, знаряддя чи засоби, що могли б виправдати застосування до нього насильства.</p>
<p>Окупанти без попередження про застосування зброї відкрили по чоловіку прицільний вогонь зі стрілецької вогнепальної зброї. Від отриманих вогнепальних поранень він помер на місці.</p>
<p>Раніше було <a href="https://armyinform.com.ua/2024/02/22/identyfikovano-rosijskogo-vijskovogo-yakyj-rozstrilyav-avtomobil-z-czyvilnymy/">ідентифіковано</a> російського військового, який розстріляв автомобіль із цивільними.</p>
</div><p>Source: <a href="https://armyinform.com.ua/2024/03/05/dvoh-rosijskyh-bijcziv-pidozryuyut-u-rozstrili-zhytelya-buchi/">https://armyinform.com.ua/2024/03/05/dvoh-rosijskyh-bijcziv-pidozryuyut-u-rozstrili-zhytelya-buchi/</a></p></body></html>