<html><body><h1>На будівництво реабілітаційного корпусу для військових на Рівненщині виділили ще 500 млн грн</h1><hr/>Published Time: 2024-03-05T19-19-99<br>Author: Army Inform<br>Description: Про це повідомляє Урядовий портал.  Зазначається, що будівництво нового корпусу...<br>Images: <a href="https://armyinform.com.ua/wp-content/uploads/2024/03/304600_golovna-64_new_960x500_0.webp">000000.webp</a><br>Categories: Новини<br>Tags: війна, Кабмін, реабілітація військових<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="677" src="../Images/2024-03-05T19-19-99/000000.png" srcset="../Images/2024-03-05T19-19-99/000000.png" width="960"> </img></figure><!-- .post-thumbnail -->
<p><strong> Кабінет Міністрів України ухвалив постанову, якою виділив ще 500 млн грн на будівництво нового лікувально-реабілітаційного корпусу на базі Рівненського обласного госпіталю ветеранів війни. </strong></p>
<p dir="ltr">Про це <a href="https://www.kmu.gov.ua/news/uriad-vydilyv-shche-500-mln-hrn-na-budivnytstvo-novoho-reabilitatsiinoho-korpusu-na-rivnenshchyni" rel="nofollow" target="_blank">повідомляє</a> Урядовий портал.</p>
<p dir="ltr">Зазначається, що будівництво нового корпусу забезпечить лікування та реабілітацію військових зі складними черепно-мозковими та спінальними травмами.</p>
<p dir="ltr">«Рівненський обласний госпіталь ветеранів війни є одним з найпрогресивніших реабілітаційних медзакладів країни. Наразі триває будівництво нового лікувального корпусу. Завдяки цьому буде розширено потужності госпіталю: збільшено кількість ліжко-місць, оновлено медичне обладнання та створено безбарʼєрний простір для осіб з інвалідністю», — сказав міністр охорони здоров’я України Віктор Ляшко.</p>
<p dir="ltr">Він додав, що завдяки модернізації та розвитку медзакладу, ще більше пацієнтів із складними черепно-мозковими та спінальними травмами матимуть доступ до висококваліфікованої медичної та реабілітаційної допомоги.</p>
<p dir="ltr">За словами Віктора Ляшка, госпіталь є провідним в Україні медичним закладом, який приймає на реабілітацію в гострому періоді захисників України після важких черепно-мозкових та спінальних травм. Щороку тут проходять лікування та реабілітацію близько 5 тис. пацієнтів.</p>
</div><p>Source: <a href="https://armyinform.com.ua/2024/03/05/na-budivnycztvo-reabilitaczijnogo-korpusu-dlya-vijskovyh-na-rivnenshhyni-vydilyly-shhe-500-mln-grn/">https://armyinform.com.ua/2024/03/05/na-budivnycztvo-reabilitaczijnogo-korpusu-dlya-vijskovyh-na-rivnenshhyni-vydilyly-shhe-500-mln-grn/</a></p></body></html>