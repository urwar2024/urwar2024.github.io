<html><body>
<h1>Екснардеп Мураєв пішов під суд з підозрою у державній зраді</h1>
<hr/>
Author: Army Inform
<br>
Categories: Новини
<br>
Description: Про це повідомила 5 березня СБУ.    За даними слідство, Мураєв залучив підконтрольний...
<br>
Published Time: 2024-03-05T14-13-99
<br>
Tags: державна зрада, СБУ
<br>
Images: <a href="https://armyinform.com.ua/wp-content/uploads/2024/03/murayev_do-sudu.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../ORI/ArmyInform/Images/2024-03-05T14-13-99/000000.jpg" srcset="../ORI/ArmyInform/Images/2024-03-05T14-13-99/000000.jpg" width="1200"/> </figure><!-- .post-thumbnail -->
<p><strong> В суд скерований обвинувальний акт щодо керівника забороненої партії «Наші», екснардепа Євгена Мураєва.  </strong></p>
<p>Про це <a href="https://t.me/SBUkr/11341" rel="nofollow" target="_blank">повідомила 5 березня</a> СБУ.</p>
<p>За даними слідство, Мураєв залучив підконтрольний йому телеканал «Наш» для подачі викривленої інформації про внутрішню ситуацію в нашій державі.</p>
<p>Таким чином він сприяв агресору у численних спробах дестабілізації суспільно-політичної ситуації в Україні напередодні повномасштабного вторгнення рф.</p>
<p>У зв’язку з цим на початку лютого 2022 року проти телеканалу Мураєва було запроваджено санкції РНБО.</p>
<p>Ініційовані Службою безпеки експертизи підтвердили факти антиукраїнської діяльності фігуранта.</p>
<p>На підставі зібраних доказів екснардеп обвинувачується за двома статтями Кримінального кодексу України:</p>
<ul>
<li>ч. 1 ст. 111 (державна зрада);</li>
<li>ч. 1 ст. 161 (порушення рівноправності громадян залежно від їх расової, національної, регіональної належності, релігійних переконань, інвалідності та за іншими ознаками).</li>
</ul>
<p>Зловмиснику загрожує до 15 років тюрми з конфіскацією майна.</p>
<p>В спецслужбі нагадують, що восени 2022 року співробітники СБУ провели серію обшуків за місцями проживання та в офісах Мураєва у Києві.</p>
<p>Під час слідчих дій за адресами фігуранта виявлено готівку в російських рублях, зброю, а також комп’ютерну техніку і мобільні телефони із доказами злочинних дій.</p>
<p>Раніше <a href="https://armyinform.com.ua/2024/03/04/u-dnipri-zatrymaly-rosijskogo-shpyguna-za-ppo/">повідомлялося</a>, що у Дніпрі затримали російського шпигуна, який стежив за українською ППО.</p>
</div>

<p>Source: <a href="https://armyinform.com.ua/2024/03/05/eksnardep-murayev-pishov-pid-sud-z-pidozroyu-u-derzhavnij-zradi/">https://armyinform.com.ua/2024/03/05/eksnardep-murayev-pishov-pid-sud-z-pidozroyu-u-derzhavnij-zradi/</a></p>
</body></html>