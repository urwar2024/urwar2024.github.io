<html><body>
<h1>Навчання Dragon-24: війська НАТО відпрацьовують форсування річки Вісла у Польщі</h1>
<hr/>
Author: Army Inform
<br>
Categories: Новини, Новини світу та України
<br>
Description: Про це йдеться на сайті Міноборони Польщі.    За тим як підрозділи дев'яти країн долають...
<br>
Published Time: 2024-03-05T21-07-99
<br>
Tags: Dragon-24, країни НАТО, навчання і тренування, Польща
<br>
Images: <a href="https://armyinform.com.ua/wp-content/uploads/2024/03/729x308.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="308" src="../ORI/ArmyInform/Images/2024-03-05T21-07-99/000000.jpg" srcset="../ORI/ArmyInform/Images/2024-03-05T21-07-99/000000.jpg" width="729"/> </figure><!-- .post-thumbnail -->
<p><strong> Під час навчань Dragon-24 підрозділи польської армії та країн НАТО відпрацьовують переправу через річку Вісла. До маневру залучено понад 3,5 тисячі військовослужбовців і тисяча одиниць техніки. </strong></p>
<p>Про це <a href="https://www.gov.pl/web/obrona-narodowa/dragon-24---sprawdzian-interoperacyjnosci-i-wspoldzialania-wojsk-nato" rel="nofollow" target="_blank">йдеться</a> на сайті Міноборони Польщі.</p>
<p>За тим як підрозділи дев’яти країн долають річку Вісла спостерігатимуть президенти Польщі Анджей Дуда та Литви Ґітанас Науседа, а також польський міністр оборони Владислав Косіняк-Камиш.</p>
<p>«Такі навчання виконують місію НАТО зі стримування і не спрямовані ні проти кого. Але контекст того, що відбувається сьогодні у світі, очевидний. Очевидно, що ми повинні бути готові тут і зараз, щодня виконувати свої зобов’язання перед нашими союзниками», – зазначив очільник Міноборони Польщі.</p>
<p>Загалом у навчаннях Dragon-24 задіяно близько 20 тисяч військових та 3,5 тисячі одиниць техніки з 9 країн НАТО. З польського боку у навчаннях беруть участь приблизно 15 тисяч військових. Dragon-24 — це перевірка взаємодії та виконання бойових завдань на землі, на морі, у повітрі та кіберпросторі.</p>
<p>Як повідомляла <a href="https://armyinform.com.ua/2024/03/05/nemaye-dlya-rosiyan-bezpechnyh-gavanej-u-chornomu-mori-i-ne-bude-bezpechnogo-prostoru-v-nebi-prezydent/">АрміяInform</a>, за словами Володимира Зеленського, немає для росіян безпечних гаваней у Чорному морі, і не буде безпечного простору в небі.</p>
</div>

<p>Source: <a href="https://armyinform.com.ua/2024/03/05/navchannya-dragon-24-vijska-nato-vidpraczovuyut-forsuvannya-richky-visla-u-polshhi/">https://armyinform.com.ua/2024/03/05/navchannya-dragon-24-vijska-nato-vidpraczovuyut-forsuvannya-richky-visla-u-polshhi/</a></p>
</body></html>