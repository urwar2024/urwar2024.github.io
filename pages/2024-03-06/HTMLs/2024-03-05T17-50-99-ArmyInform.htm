<html><body>
<h1>Медичні сили ЗСУ отримають пів мільйона аптечок</h1>
<hr/>
Author: Army Inform
<br>
Categories: Важливо, Новини
<br>
Description: Про це повідомляє Міністерство оборони України.    «Завдяки тому, що ми змінили систему...
<br>
Published Time: 2024-03-05T17-50-99
<br>
Tags: stoprussia, агресія рф, війна, вторгнення рф, міноборони, Наталія Калмикова
<br>
Images: <a href="https://armyinform.com.ua/wp-content/uploads/2024/03/d5bfa192ed2461a6a67b50b0d7fd076ee02e3486-e1709664046791-1.png">000000.png</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="508" src="../ORI/ArmyInform/Images/2024-03-05T17-50-99/000000.png" srcset="../ORI/ArmyInform/Images/2024-03-05T17-50-99/000000.png" width="744"/> </figure><!-- .post-thumbnail -->
<p><strong> Медичні сили ЗС України отримають 500 тисяч аптечок. Наразі основна партія цієї допомоги прямує з Німеччини. А перші 50 тисяч комплектів уже прийняті на склади Міноборони. </strong></p>
<p>Про це <a href="https://www.mil.gov.ua/news/2024/03/05/medichni-sili-zsu-otrimayut-piv-miljona-aptechok-%E2%80%93-nataliya-kalmikova/" rel="nofollow" target="_blank">повідомляє</a> Міністерство оборони України.</p>
<p>«Завдяки тому, що ми змінили систему списання майна, спростивши її до трьох простих і зрозумілих кроків замість двадцяти, вдалося перезавантажити процес ефективного використання того, що зберігається на військових складах», — розповіла заступник Міністра оборони України Наталія Калмикова.</p>
<p>Як зазначається, нововведення має значно спростити процес забезпечення засобів тактичної медицини на передову.</p>
<p>«Якщо раніше через втрату аптечки починалося службове розслідування — інакше нову аптечку було отримати неможливо, попри наявність на складах МОУ — то нині достатньо доповісти командиру, а той у свою чергу подасть відповідний запит до відділу фінансування. Там втрачену аптечку спишуть, таким чином звільнивши місце під отримання зі складу нової», — пояснила Наталія Калмикова.</p>
<p>Заступниця Міністра оборони також додала, що, окрім аптечок з Німеччини, на складах Міноборони зберігаються ще 300 тисяч комплектів. Вона запевнила, що після зміни роботи системи списання засоби тактичної медицини вже активно передаються підрозділам, які їх потребують на передовій.</p>
<p>Як повідомляла АрміяInform, Україна отримала від Німеччини <a href="https://armyinform.com.ua/2024/03/02/ukrayina-otrymala-vid-nimechchyny-50-tysyach-aptechok-dlya-zsu/">50 тисяч аптечок для ЗСУ</a>.</p>
</div>

<p>Source: <a href="https://armyinform.com.ua/2024/03/05/medychni-syly-zsu-otrymayut-piv-miljona-aptechok/">https://armyinform.com.ua/2024/03/05/medychni-syly-zsu-otrymayut-piv-miljona-aptechok/</a></p>
</body></html>