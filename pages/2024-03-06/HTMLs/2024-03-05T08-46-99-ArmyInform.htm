<html><body>
<h1>У Чорному морі українські морські дрони знищили російський корабель</h1>
<hr/>
Author: Army Inform
<br>
Categories: Новини
<br>
Description: Про це повідомляє ГУР МО.    У ніч з 4 на 5 березня спецпідрозділ ГУР МО України Group 13...
<br>
Published Time: 2024-03-05T08-46-99
<br>
Tags: втрати ворога, ГУР, морські дрони, Хроніка війни, Чорне море
<br>
Images: <a href="https://armyinform.com.ua/wp-content/uploads/2024/03/kotov.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/kotov3-scaled.jpg">000001.jpg</a>&nbsp;<a href="https://armyinform.com.ua/wp-content/uploads/2025/01/collag-ai.png">000002.png</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../ORI/ArmyInform/Images/2024-03-05T08-46-99/000000.jpg" srcset="../ORI/ArmyInform/Images/2024-03-05T08-46-99/000000.jpg" width="2000"/> </figure><!-- .post-thumbnail -->
<p><strong> У результаті удару, якого завдали українські морські безпілотники в ніч на 5 березня, було уражено російський патрульний корабель «сєргєй котов». </strong></p>
<p>Про це <a href="https://t.me/DIUkraine/3551" rel="nofollow" target="_blank">повідомляє</a> ГУР МО.</p>
<p>У ніч з 4 на 5 березня спецпідрозділ ГУР МО України Group 13 атакував патрульний корабель чорноморського флоту рф.</p>
<p>Місія відбулась у співпраці з Військово-Морськими Силами ЗСУ та за підтримки Міністерства цифрової трансформації України.</p>
<img alt="" class="alignnone size-full wp-image-547838" height="1152" loading="lazy" sizes="(max-width: 2048px) 100vw, 2048px" src="../ORI/ArmyInform/Images/2024-03-05T08-46-99/000001.jpg" srcset="../ORI/ArmyInform/Images/2024-03-05T08-46-99/000001.jpg" width="2048"/>
<p>Внаслідок удару морськими дронами Magura V5 російський корабель зазнав пошкоджень корми, правого та лівого бортів. Вогневе ураження відбулось у територіальних водах України, неподалік Керченської протоки.</p>
<p>Вартість потопленого корабля становить близько 65 мільйонів доларів.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/02/14/bezpovorotni-bolyuchi-i-dorogi-vtraty-ridkisni-zrazky-rosijskogo-ovt-yaki-znyshhyly-syly-oborony/" target="_blank"><div class="ai-readalso-content"><div class="ai-readalso-title">Безповоротні, рідкісні і болючі. Найдорожчі зразки ОВТ, які росія втратила під час війни з Україною</div></div><div class="ai-readalso-thumbnail"><img alt="Безповоротні, рідкісні і болючі. Найдорожчі зразки ОВТ, які росія втратила під час війни з Україною" src="../ORI/ArmyInform/Images/2024-03-05T08-46-99/000002.png" srcset="../ORI/ArmyInform/Images/2024-03-05T08-46-99/000002.png"/></div></a></figure>
<p>«сєргєй котов» — це патрульний корабель проєкту 22160, який спустили на воду 29 січня 2021 року. Окрім нього, у складі російського чорноморського флоту є ще три такі судна.</p>
<p>Екіпаж становлять 28 осіб.</p>
<p>На кораблях цього проєкту задекларовано можливість встановлення модульного контейнерного озброєння та оснащення, зокрема крилатих ракет «Калібр», але нині на озброєнні флоту рф таких систем немає.</p>
<p>Нагадаємо, 15 лютого великий десантний корабель чорноморського флоту рф «цезар куніков» <a href="https://armyinform.com.ua/2024/02/15/pidirvaly-pyatma-dronamy-u-gur-rozpovily-detali-likvidacziyi-rosijskogo-korablya-czezarya-kunikova/">знищили</a> пʼятьма морськими дронами під час переходу з новоросійська в тимчасово окупований Севастополь.</p>
<p>Раніше АрміяInform <a href="https://armyinform.com.ua/2024/02/15/chornomorskyj-bij-znyshheni-korabli-chf-rf-v-infograficzi-armiyainform/">візуалізувала</a>, який вигляд має морський бій Сил оборони за наше Чорне море з ворожим флотом.</p>
</div>

<p>Source: <a href="https://armyinform.com.ua/2024/03/05/u-chornomu-mori-ukrayinski-morski-drony-znyshhyly-rosijskyj-korabel/">https://armyinform.com.ua/2024/03/05/u-chornomu-mori-ukrayinski-morski-drony-znyshhyly-rosijskyj-korabel/</a></p>
</body></html>