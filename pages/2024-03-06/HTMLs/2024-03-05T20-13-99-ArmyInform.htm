<html><body>
<h1>Суд виніс рішення на користь ДОТ щодо закупівлі продуктів харчування для ЗСУ</h1>
<hr/>
Author: Army Inform
<br>
Categories: Новини
<br>
Description: Про це повідомляє Міністерство оборони України.  Серед іншого, позивач оскаржував вимоги...
<br>
Published Time: 2024-03-05T20-13-99
<br>
Tags: ДОТ, Міністерство оборони України, постачальники харчування, суд
<br>
Images: <a href="https://armyinform.com.ua/wp-content/uploads/2024/03/obraze2ts-oblozhk2y.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../ORI/ArmyInform/Images/2024-03-05T20-13-99/000000.jpg" srcset="../ORI/ArmyInform/Images/2024-03-05T20-13-99/000000.jpg" width="1200"/> </figure><!-- .post-thumbnail -->
<p><strong> Київський окружний адміністративний суд відмовив у задоволенні позову щодо оскарження вимог, встановлених у проєкті договору про закупівлю продуктів харчування для ЗСУ.  </strong></p>
<p dir="ltr">Про це <a href="https://www.mil.gov.ua/news/2024/03/05/chitkij-posil-dlya-vsih-postachalnikiv-sud-vinis-rishennya-na-korist-dot-shhodo-zakupivli-produktiv/" rel="nofollow" target="_blank">повідомляє</a> Міністерство оборони України.</p>
<p class="justifyfull" dir="ltr">Серед іншого, позивач оскаржував вимоги щодо зобов’язання постачальників вчасно реєструвати податкові накладні та надавати замовнику можливість перевіряти умови зберігання продуктів харчування, які постачатимуться військовослужбовцям.</p>
<p class="justifyfull" dir="ltr">Ці вимоги були встановлені «Державним оператором тилу» (ДОТ) задля залучення до постачання харчування спроможних, доброчесних постачальників, які забезпечуватимуть ЗСУ якісною продукцією.</p>
<p class="justifyfull" dir="ltr">«Сьогоднішнє рішення суду має стати чітким посилом для всіх постачальників про те, що забезпечення Збройних Сил України відбудеться за планом, а намагання зірвати закупівлі будуть нівельовані в юридичній площині», — зазначили в державному підприємстві.</p>
<p class="justifyfull" dir="ltr"><div class="mIOAIO_blockquote"><blockquote class="_miaomo90"><p><em>Довідково:</em> Згідно з новим принципом закупівель Міноборони, для забезпечення ЗСУ усім необхідним створені два державних підприємства: «Державний оператор тилу» (ДОТ) та «Агенція оборонних закупівель» (АОЗ). Обидві агенції працюють за сучасними корпоративними стандартами і орієнтуються на підходи, які практикують у НАТО.</p></blockquote></div></p>
<p dir="ltr">Як повідомляла АрміяInform, ДОТ <a href="https://armyinform.com.ua/2024/02/28/dot-ogolosyv-novi-zakupivelni-proczedury-na-postachannya-harchuvannya-dlya-armiyi/">оголосив</a> нові закупівельні процедури на постачання харчування для армії.</p>
</div>

<p>Source: <a href="https://armyinform.com.ua/2024/03/05/sud-vynis-rishennya-na-koryst-dot-shhodo-zakupivli-produktiv-harchuvannya-dlya-zsu/">https://armyinform.com.ua/2024/03/05/sud-vynis-rishennya-na-koryst-dot-shhodo-zakupivli-produktiv-harchuvannya-dlya-zsu/</a></p>
</body></html>