<html><body>
<h1>Міноборони: реєстр «Оберіг» допомагає прикордонникам виявляти підробки у документах ТЦК</h1>
<hr/>
Author: Army Inform
<br>
Categories: Важливо, Новини
<br>
Description: Про це повідомило 5 березня Міністерство оборони України.    Протягом трьох останніх...
<br>
Published Time: 2024-03-05T11-54-99
<br>
Tags: кордон, Міністерство оборони України, оберіг
<br>
Images: <a href="https://armyinform.com.ua/wp-content/uploads/2024/03/oberig.png">000000.png</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1327" sizes="(max-width: 2048px) 100vw, 2048px" src="../ORI/ArmyInform/Images/2024-03-05T11-54-99/000000.png" srcset="../ORI/ArmyInform/Images/2024-03-05T11-54-99/000000.png" width="2048"/> </figure><!-- .post-thumbnail -->
<p><strong> З середини лютого Державна прикордонна служба розпочала використовувати реєстр «Оберіг», щоб посилити протидію незаконному виїзду за кордон. </strong></p>
<p>Про це <a href="https://www.mil.gov.ua/news/2024/03/05/reestr-oberig-dopomagae-prikordonnikam-viyavlyati-pidrobki-u-dokumentah-tczk-ta-sp/" rel="nofollow" target="_blank">повідомило 5 березня</a> Міністерство оборони України.</p>
<p>Протягом трьох останніх тижнів прикордонники зупинили 230 спроб незаконного перетину кордону з використанням підроблених документів — зокрема, завдяки Єдиному державному реєстру військовозобов’язаних, призовників та резервістів «Оберіг».</p>
<p>Міноборони разом з Державною прикордонною службою налагодили обмін між базою даних Держприкордонслужби та Єдиним державним реєстром призовників, військовозобов’язаних і резервістів. Це дозволяє викривати підроблені документи та оперативно перевіряти інформацію про військовозобов’язаних.</p>
<p>«Цифровізація роботи з даними ТЦК та СП уже невідворотна. «Оберіг» дозволяє автоматизувати ті процеси, які раніше залежали від людського фактора», —  зазначила Катерина Черногоренко, заступниця Міністра оборони з питань цифровізації, цифрових трансформацій та цифрового розвитку.</p>
<p>Раніше для того, щоб підтвердити дійсність документів для виїзду за кордон, прикордонникам доводилося контактувати безпосередньо з представниками ТЦК та СП. Зараз інформацію щодо цього можна перевірити онлайн через реєстр Оберіг — у декілька кліків.</p>
<p>Раніше <a href="https://armyinform.com.ua/2024/03/01/oberig-vzhe-pidklyuchyvsya-do-najbilshyh-reyestriv/">повідомлялося</a>, що «Оберіг» вже підключений до найбільших реєстрів</p>
</div>

<p>Source: <a href="https://armyinform.com.ua/2024/03/05/minoborony-reyestr-oberig-dopomagaye-prykordonnykam-vyyavlyaty-pidrobky-u-dokumentah-tczk/">https://armyinform.com.ua/2024/03/05/minoborony-reyestr-oberig-dopomagaye-prykordonnykam-vyyavlyaty-pidrobky-u-dokumentah-tczk/</a></p>
</body></html>