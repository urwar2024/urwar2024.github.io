<html><body>
<h1>У ВМС ЗСУ розповіли про гелікоптер на знищеному російському кораблі</h1>
<hr/>
Author: Army Inform
<br>
Categories: Новини
<br>
Description: Свої коментарі Дмитро Плетенчук надав під час прямого ефіру телемарафону «Єдині новини» 5...
<br>
Published Time: 2024-03-05T12-45-99
<br>
Tags: ВМС ЗСУ, Чорне море, чорноморський флот рф
<br>
Images: <a href="https://armyinform.com.ua/wp-content/uploads/2023/07/dmytro-pletenchuk-rechnyk-vms.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="690" sizes="(max-width: 1200px) 100vw, 1200px" src="../ORI/ArmyInform/Images/2024-03-05T12-45-99/000000.jpg" srcset="../ORI/ArmyInform/Images/2024-03-05T12-45-99/000000.jpg" width="1200"/> </figure><!-- .post-thumbnail -->
<p><strong> Речник Військово-Морських Сил Збройних Сил України капітан 3 рангу Дмитро Плетенчук оцінив втрати в особовому складі знищеного українцями російського патрульного корабля «сєргєй котов» та розповів про гелікоптер. </strong></p>
<p>Свої коментарі Дмитро Плетенчук надав під час прямого ефіру телемарафону «Єдині новини» 5 березня 2024 року.</p>
<p>За його словами, пошуково-рятувальна операція росіянами проводилася, деяких членів екіпажу точно витягали з води та евакуювали.</p>
<p>«Але з огляду на те, що ці події відбувалися у темний час доби, з огляду на те, що температура води досить низька, з огляду на ті пошкодження внаслідок вогневого впливу, які отримав цей корабель, сказати, що більшість екіпажу врятувалася, я не можу», — зазначив речник ВМС ЗСУ.</p>
<p>За його словами, скоріш за все, втрати там досить серйозні.</p>
<p>«Ця інформація верифікується. Вона одна з найскладніших щодо верифікації. Звісно, ворог приховує всі ці втрати. І, до речі, у нього на борту ще мав бути гелікоптер. Це той випадок, коли два в одному, навіщо платити більше», — зазначив Дмитро Плетенчук.</p>
<p>Як повідомляла АрміяInform, ГУР<a href="https://armyinform.com.ua/2024/03/05/yak-topyly-syergyeya-kotova-%e2%80%95-gur-pokazalo-znyshhennya-patrulnogo-korablya-rf/"> опублікувало відео</a> знищення біля тимчасово окупованого Криму російського патрульного корабля «сєргєй котов».</p>
</div>

<p>Source: <a href="https://armyinform.com.ua/2024/03/05/u-vms-zsu-rozpovily-pro-gelikopter-na-znyshhenomu-rosijskomu-korabli/">https://armyinform.com.ua/2024/03/05/u-vms-zsu-rozpovily-pro-gelikopter-na-znyshhenomu-rosijskomu-korabli/</a></p>
</body></html>