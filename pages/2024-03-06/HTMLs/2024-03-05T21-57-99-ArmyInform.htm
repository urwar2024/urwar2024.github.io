<html><body>
<h1>У Криму окупанти провели обшуки у 10 домівках кримських татар</h1>
<hr/>
Author: Army Inform
<br>
Categories: Новини
<br>
Description: Про це повідомляє Представництво Президента України в Автономній Республіці Крим.    У...
<br>
Published Time: 2024-03-05T21-57-99
<br>
Tags: stoprussia, агресія рф, вторгнення рф, кримські татари, обшуки
<br>
Images: <a href="https://armyinform.com.ua/wp-content/uploads/2024/03/429685288_791504059690288_2089364928586293517_n-e1709668536888.jpg">000000.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="790" src="../ORI/ArmyInform/Images/2024-03-05T21-57-99/000000.jpg" srcset="../ORI/ArmyInform/Images/2024-03-05T21-57-99/000000.jpg" width="1280"/> </figure><!-- .post-thumbnail -->
<p><strong> Сьогодні рано вранці окупаційні силовики обшукали 10 будинків кримських татар у Бахчисараї, Джанкої та Джанкойському районі окупованого Криму. </strong></p>
<p>Про це <a href="https://www.facebook.com/ppu.gov.ua/posts/pfbid0379ZPcE9agmdXDt8KUbzRZRxuoYHbvDP8CkfVHzdtfVMBCmYr9XuQqQScmFAkKnedl" rel="nofollow" target="_blank">повідомляє</a> <span class="xt0psk2">Представництво Президента України в Автономній Республіці Крим.</span></p>
<p>У відомстві зазначили, що після незаконних обшуків були затримані Ремзі Куртнезіров, Наріман Аметов, Енвер Халілаєв, Арсен Кашка, Алі Мамутов, Вахід Мустафаєв, Мустафа Абдураманов, Мемет Люманов, Азіз Азізов та Рустем Османов.</p>
<p>За попередньою інформацією від адвокатів, усім кримським татарам незаконно інкримінують організацію діяльності терористичної організації та участь у діяльності такої організації.</p>
<p>«Окупаційний “суд” обрав запобіжний захід журналісту “Кримської солідарності” Рустему Османову та затриманим з Бахчисараю Мемету Люманову, Азізу Азізову та Мустафі Абдураманову. “Суд” призначив їм незаконний арешт до 4 травня 2024 року», — йдеться в повідомленні.</p>
<p>Затримані з рішенням суду не згодні, і його оскаржуватимуть.</p>
<p>«Окупанти тримають наших громадян на ногах з 4 ранку та не дають їм навіть поїсти. Їх направили до окупаційного СІЗО-2 Сімферополя, де вони незаконно утримуватимуться під час так званого “слідства”», — заявили у відомстві.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Представництво Президента в Автономній Республіці Крим рішуче засуджує незаконні переслідування кримськотатарських активістів та релігійних діячів в окупованому Криму, які зазнали посиленого тиску зі сторони окупантів протягом останніх декількох тижнів.</div>
</div>

<p>Source: <a href="https://armyinform.com.ua/2024/03/05/u-krymu-okupanty-provely-obshuky-u-10-domivkah-krymskyh-tatar/">https://armyinform.com.ua/2024/03/05/u-krymu-okupanty-provely-obshuky-u-10-domivkah-krymskyh-tatar/</a></p>
</body></html>