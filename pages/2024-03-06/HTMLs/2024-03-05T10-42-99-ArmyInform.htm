<html><body>
<h1>У Запоріжжі затримали терориста-шпигуна</h1>
<hr/>
Author: Army Inform
<br>
Categories: Новини
<br>
Description: Про це повідомила 5 березня СБУ.    За даними відомства, для вчинення злочину фігурант у...
<br>
Published Time: 2024-03-05T10-42-99
<br>
Tags: держава терорист, зрадники, СБУ
<br>
Images: <a href="https://armyinform.com.ua/wp-content/uploads/2024/03/zaporizhzhya_sbu.jpg">000000.jpg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sbu3.jpg">000001.jpg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sbu2.jpg">000002.jpg</a>&nbsp;<a href="https://armyinform.com.ua/wp-content/uploads/2024/03/zaporizhzhya_sbu4.jpg">000003.jpg</a>
<br>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../ORI/ArmyInform/Images/2024-03-05T10-42-99/000000.jpg" srcset="../ORI/ArmyInform/Images/2024-03-05T10-42-99/000000.jpg" width="1280"/> </figure><!-- .post-thumbnail -->
<p><strong> Місцевий житель, за вказівками з росії, збирався висадити в повітря поштове відділення.  </strong></p>
<p>Про це <a href="https://t.me/SBUkr/11328" rel="nofollow" target="_blank">повідомила 5 березня</a> СБУ.</p>
<p>За даними відомства, для вчинення злочину фігурант у власному помешканні виготовив саморобний вибуховий пристрій з дистанційним керуванням. Інструкцію для виготовлення вибухівки він отримав від російської спецслужби.</p>
<img alt="" class="alignnone size-full wp-image-547874" height="853" loading="lazy" src="../ORI/ArmyInform/Images/2024-03-05T10-42-99/000001.jpg" srcset="../ORI/ArmyInform/Images/2024-03-05T10-42-99/000001.jpg" width="1280"/>
<p>Готовий пристрій зрадник сховав у коробках з-під фруктів, щоб потім відправити їх до вантажного відділення одного з поштових операторів.</p>
<p>Після отримання повідомлення про доставлення «замовлення» на пошту фігурант мав привести вибухівку в дію за допомогою телефонного дзвінка.</p>
<p>За наявними даними, окупанти сподівались, що підрив установи призведе до численних жертв серед цивільного населення та поширить панічні настрої у прифронтовому місті.</p>
<img alt="" class="alignnone size-full wp-image-547875" height="1280" loading="lazy" src="../ORI/ArmyInform/Images/2024-03-05T10-42-99/000002.jpg" srcset="../ORI/ArmyInform/Images/2024-03-05T10-42-99/000002.jpg" width="853"/>
<p>Але співробітники СБУ спрацювали на випередження ­— викрили фігуранта на етапі підготовки теракту.</p>
<p>Крім того, під час розслідування СБУ встановила, що додатковим завданням російського агента було виявлення місць масового зосередження особового складу і техніки ЗСУ.</p>
<p>Отриману інформацію він мав передати агресору для підготовки диверсій проти Сил оборони або здійснення повітряних ударів.</p>
<img alt="" class="alignnone size-full wp-image-547876" height="1280" loading="lazy" src="../ORI/ArmyInform/Images/2024-03-05T10-42-99/000003.jpg" srcset="../ORI/ArmyInform/Images/2024-03-05T10-42-99/000003.jpg" width="853"/>
<p>За даними слідства, ворожим поплічником виявився місцевий житель. На початку 2023 року його дистанційно завербував кадровий співробітник 316-го розвідцентру головного управління генштабу збройних сил росії (відомого як гру).</p>
<p>Для залучення чоловіка до негласної співпраці російська спецслужба залучила його знайомого — мешканця з тимчасово окупованої частини регіону.</p>
<p>Надалі ворожий агент отримав через «зв’язкового» завдання на вчинення теракту, а також інструкції та гроші для виготовлення вибухівки.</p>
<p>У разі вчинення підриву та виконання інших ворожих завдань окупанти обіцяли своєму агенту грошову «винагороду».</p>
<p>Наразі слідчі Служби безпеки повідомили російському агенту про підозру за двома статтями Кримінального кодексу України.</p>
<p>Йому загрожує довічне ув’язнення.</p>
<p>Раніше в Дніпрі <a href="https://armyinform.com.ua/2024/03/04/u-dnipri-zatrymaly-rosijskogo-shpyguna-za-ppo/">затримали</a> російського шпигуна, який стежив за українською ППО.</p>
</div>

<p>Source: <a href="https://armyinform.com.ua/2024/03/05/u-zaporizhzhi-zatrymaly-terorysta-shpyguna/">https://armyinform.com.ua/2024/03/05/u-zaporizhzhi-zatrymaly-terorysta-shpyguna/</a></p>
</body></html>