<html><body><h1>У Харкові відкрилися два центри рекрутингу до Сил оборони</h1><hr/>Published Time: 2024-04-02T14:36:00+08:00<br>Author: Army Inform<br>Description: Про це повідомив голова Харківської ОВА Олег Синєгубов.    «Людина може прийти до...<br>Images: <a href="https://armyinform.com.ua/wp-content/uploads/2024/04/3ccd7fd9-6e8a-49ff-9042-c03bd4bb50ee.jpeg">000000.jpeg</a><br>Categories: Важливо, Новини<br>Tags: рекрутинг, Харків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="853" src="../Images/2024-04-02T14-36-00-08-00/000000.jpeg" srcset="../Images/2024-04-02T14-36-00-08-00/000000.jpeg" width="1280"> </img></figure><!-- .post-thumbnail -->
<p><strong> У Харкові з 2 квітня почали працювати два центри рекрутингу до Сил оборони. </strong></p>
<p>Про це <a href="https://t.me/synegubov/8874" rel="nofollow" target="_blank">повідомив</a> голова Харківської ОВА Олег Синєгубов.</p>
<p>«Людина може прийти до рекрутингового центру, який фактично є цивільним консультативно-інформаційним офісом, і ознайомитись з повним переліком вакансій. Йдеться не тільки про ЗСУ, а й Нацгвардію, ДПСУ — загалом систему Сил оборони», — зазначив Олег Синєгубов.</p>
<p>Вакансії різноманітні, оскільки зараз армія є найбільшим роботодавцем у державі. Це і кухар, і водій, і ремонтник, і фінансист, і медик, і звісно ж, є ті спеціальності, які звитяжно беруть участь у найгарячіших боях.</p>
<p>Рекрутер може проконсультуватися, а потім, за бажанням, обрати ту посаду і ту військову частину, де він себе бачить. Також діє система повноцінної підготовки майбутніх військових.</p>
<p>Важливо: у рекрутинговому центрі не вручають повісток і не збирають особисті дані без згоди й потреби. Така ініціатива — це продовження реформи системи набору до лав війська.</p>
<p>«Спільно з Міноборони й громадами й надалі поступово працюватимемо над тим, щоб популяризувати рекрутингові центри, збільшити їх кількість та охоплення по всій області. Звертайтесь за детальною інформацією за безкоштовним номером телефону: 0 800 300 441», — додав голова Харківської ОВА.</p>
<p>Як повідомляла АрміяInform, 22 березня у Полтаві <a href="https://armyinform.com.ua/2024/03/22/chetvertyj-v-ukrayini-za-dva-misyaczi-v-ukrayini-vidkryvsya-shhe-odyn-czentr-rekrutyngu-dlya-zsu/">відкрився</a> центр рекрутингу ЗСУ. Раніше такі центрі були відкриті у Львові, Дніпрі та Запоріжжі.</p>
</div><p>Source: <a href="https://armyinform.com.ua/2024/04/02/u-harkovi-vidkrylysya-dva-czentry-rekrutyngu-do-syl-oborony/">https://armyinform.com.ua/2024/04/02/u-harkovi-vidkrylysya-dva-czentry-rekrutyngu-do-syl-oborony/</a></p></body></html>