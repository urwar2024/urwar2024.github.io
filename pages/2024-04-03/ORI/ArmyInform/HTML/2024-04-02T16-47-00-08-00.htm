<html><body><h1>Додати знищену нерухомість до міжнародного Реєстру збитків відтепер можна у Дії</h1><hr/>Published Time: 2024-04-02T16:47:00+08:00<br>Author: Army Inform<br>Description: Про це повідомляє міністр цифрової трансформації Михайло Федоров.    «Запускаємо новий...<br>Images: <a href="https://armyinform.com.ua/wp-content/uploads/2024/04/153439-1_large.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, дія, Реєстр збитків<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="855" sizes="(max-width: 1140px) 100vw, 1140px" src="../Images/2024-04-02T16-47-00-08-00/000000.jpg" srcset="../Images/2024-04-02T16-47-00-08-00/000000.jpg" width="1140"> </img></figure><!-- .post-thumbnail -->
<p><strong> У Дії з'явився новий сервіс, завдяки якому можна подати заяву до міжнародного Реєстру збитків. Поки можна подати заяву лише про знищену або пошкоджену нерухомість. </strong></p>
<p>Про це <a href="https://t.me/zedigital/4414" rel="noopener" target="_blank">повідомляє </a>міністр цифрової трансформації Михайло Федоров.</p>
<p>«Запускаємо новий важливий сервіс. Дані з міжнародного Реєстру будуть основою для майбутніх репарацій. Дія стає важливою частиною передавання й відображення масштабів збитків від російської агресії», — повідомив він.</p>
<p>Аби скористатися сервісом, треба оновити застосунок. На першому етапі через застосунок можна подати заяви лише про знищену або пошкоджену нерухомість: приватний будинок, квартиру, дачний чи садовий будинок або інше житлове приміщення.</p>
<p>Для подання заяви треба бути власником майна та мати Акт про обстеження від місцевої влади.</p>
<p>Далі з’явиться можливість подавати заяви в Реєстр про вимушене переміщення, шкоду життю, здоровʼю, тортури та сексуальне насильство. Потім скарги зможе подавати бізнес і держава.</p>
<p>Як повідомляла <a href="https://armyinform.com.ua/2024/04/02/prezydent-zvernuvsya-do-uchasnykiv-konferencziyi-v-gaazi-kozhen-potenczijnyj-agresor-povynen-znaty-shho-na-nogo-chekaye/">АрміяInform</a>, Президент України на конференції в Гаазі наголосив, що кожен потенційний агресор повинен знати, що на нього чекає.</p>
</div><p>Source: <a href="https://armyinform.com.ua/2024/04/02/dodaty-znyshhenu-neruhomist-do-mizhnarodnogo-reyestru-zbytkiv-vidteper-mozhna-u-diyi/">https://armyinform.com.ua/2024/04/02/dodaty-znyshhenu-neruhomist-do-mizhnarodnogo-reyestru-zbytkiv-vidteper-mozhna-u-diyi/</a></p></body></html>