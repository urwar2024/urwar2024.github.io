<html><body><h1>Додому з тимчасово окупованих територій вдалося повернути ще одну дитину</h1><hr/>Published Time: 2024-04-02T11:17:00+08:00<br>Author: Army Inform<br>Description: Про це повідомив голова Херсонської обласної державної адміністрації Олександр Прокудін. ...<br>Images: <a href="https://armyinform.com.ua/wp-content/uploads/2024/04/630_360_1657907481-631.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, депортовані в рф діти, Олександр Прокудін<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="360" src="../Images/2024-04-02T11-17-00-08-00/000000.jpg" srcset="../Images/2024-04-02T11-17-00-08-00/000000.jpg" width="630"> </img></figure><!-- .post-thumbnail -->
<p><strong> З тимчасово окупованої частини Херсонщини на підконтрольну Україні територію вдалось повернути 17-річного хлопця </strong></p>
<p style="font-weight: 400;">Про це <a href="https://t.me/olexandrprokudin/3104" rel="nofollow" target="_blank">повідомив</a> голова Херсонської обласної державної адміністрації Олександр Прокудін.</p>
<p style="font-weight: 400;">Він зазначив, що два роки неповнолітньому хлопцю довелося жити в окупації та ходити до російської школи.</p>
<p style="font-weight: 400;">«Найбільше юнака лякало, що після так званої юнармії росіяни змусять його воювати проти Батьківщини. Нині йому вже сімнадцять. Весь цей час хлопець продовжував сподіватися на повернення в Україну», — йдеться в дописі.</p>
<p style="font-weight: 400;">Здійснити це бажання допомогла волонтерська організація Save Ukraine. Нині хлопець з родиною в безпечному місці, під наглядом медиків та психологів.</p>
<p style="font-weight: 400;">Загалом від початку 2024 року вдалося повернути 48 дітей з тимчасово окупованої Херсонщини.</p>
</div><p>Source: <a href="https://armyinform.com.ua/2024/04/02/dodomu-z-tymchasovo-okupovanyh-terytorij-vdalosya-povernuty-shhe-odnu-dytynu/">https://armyinform.com.ua/2024/04/02/dodomu-z-tymchasovo-okupovanyh-terytorij-vdalosya-povernuty-shhe-odnu-dytynu/</a></p></body></html>