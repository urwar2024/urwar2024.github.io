<html><body><h1>Дмитро Кулеба в Гаазі візьме участь у конференції щодо воєнних злочинів рф в Україні</h1><hr/>Published Time: 2024-04-02T10:21:00+08:00<br>Author: Army Inform<br>Description: Про це йдеться в повідомленні на сайті відомства.    Метою конференції є обговорення...<br>Images: <a href="https://armyinform.com.ua/wp-content/uploads/2024/02/65d36c36875a1715289454_730x360.jpeg">000000.jpeg</a><br>Categories: Новини<br>Tags: воєнні злочини, Дмитро Кулеба<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="485" src="../Images/2024-04-02T10-21-00-08-00/000000.jpeg" srcset="../Images/2024-04-02T10-21-00-08-00/000000.jpeg" width="730"> <figcaption class="wp-caption-text">
		Дмитро Кулеба. Фото - mfa.gov.ua</figcaption>
</img></figure><!-- .post-thumbnail -->
<p><strong> Міністр закордонних справ України Дмитро Кулеба 2 квітня відвідає з візитом Гаагу, Нідерланди, і візьме участь у міністерській конференції «Відновлення справедливості для України». </strong></p>
<p>Про це йдеться в повідомленні на <a href="https://mfa.gov.ua/events/vizit-dmitra-kulebi-do-gaagi" rel="nofollow" target="_blank">сайті</a> відомства.</p>
<p>Метою конференції є обговорення пункту 7 «Відновлення справедливості» Формули миру Президента України Володимира Зеленського й опрацювання результатів документування та розслідування злочинів, вчинених російськими окупантами на території України.</p>
<p>Особлива увага буде зосереджена також на подальших кроках на шляху до створення Спеціального трибуналу  щодо злочину агресії проти України.</p>
<p>Окрім організаторів конференції — України, Королівства Нідерланди та Європейської комісії,  участь у заході візьмуть прокурор Міжнародного кримінального суду, генеральний секретар Ради Європи, президент Євроюсту, представники Міжнародного Реєстру збитків, завданих агресією Російської Федерації проти України (RD4U), Міжнародного центру з переслідування за злочин агресії проти України (ICPA) та інші.</p>
<p>За результатами конференції буде ухвалена політична декларація.</p>
<p>Глава МЗС України також проведе низку двосторонніх переговорів, зокрема з нідерландською колегою Ханке Бряунс Слот.</p>
<p> </p>
</div><p>Source: <a href="https://armyinform.com.ua/2024/04/02/dmytro-kuleba-u-gaazi-vizme-uchast-u-konferencziyi-shhodo-voyennyh-zlochyniv-rf-v-ukrayini/">https://armyinform.com.ua/2024/04/02/dmytro-kuleba-u-gaazi-vizme-uchast-u-konferencziyi-shhodo-voyennyh-zlochyniv-rf-v-ukrayini/</a></p></body></html>