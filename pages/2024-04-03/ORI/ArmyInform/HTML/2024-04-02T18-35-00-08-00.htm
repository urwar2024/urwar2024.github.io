<html><body><h1>Президент підписав закон про мобілізацію з 25 років</h1><hr/>Published Time: 2024-04-02T18:35:00+08:00<br>Author: Army Inform<br>Description: Про це свідчить картка законопроєкту 9281 про внесення змін до Проєкту Закону України...<br>Images: <a href="https://armyinform.com.ua/wp-content/uploads/2024/04/image-2.webp">000000.webp</a><br>Categories: Важливо, Новини<br>Tags: Володимир Зеленський, демобілізація, Закон, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="825" src="../Images/2024-04-02T18-35-00-08-00/000000.png" srcset="../Images/2024-04-02T18-35-00-08-00/000000.png" width="1240"> </img></figure><!-- .post-thumbnail -->
<p><strong> Президент України Володимир Зеленський підписав закон, який зменшує вік мобілізації з 27 до 25 років. </strong></p>
<p>Про це <a href="https://itd.rada.gov.ua/billInfo/Bills/Card/41904" rel="nofollow" target="_blank">свідчить</a> картка законопроєкту 9281 про внесення змін до Проєкту Закону України «Про військовий обов’язок і військову службу».</p>
<p>Його ухвалили ще в травні 2023 року, відтоді він перебував на підписі Президента України.</p>
<p>Сьогодні на сайті Верховної Ради вказано, що закон «повернуто з підписом від Президента України».</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Проєкт Закону України «Про військовий обов’язок і військову службу» розроблено за ініціативою Головнокомандувача Збройних Сил України з метою зменшення граничного віку перебування громадян на військовому обліку призовників з 27 до 25-річного віку.</div>
<p>Раніше українці віком 18-27 років підлягали призову на строкову військову службу. З прийняттям закону буде змога мобілізувати більше молоді до ЗСУ.</p>
<div class="bbc-19j92fr ebmt73l0" dir="ltr">
<p class="bbc-1y32vyc e17g058b0" dir="ltr">Нагадаємо, що у червні 2023 року Проєкт Закону України «Про військовий обов’язок і військову службу» підписав Голова Верховної Ради Руслан Стефанчук.</p>
</div>
<p>Як повідомляла<a href="https://armyinform.com.ua/2024/04/02/demobilizacziya-strokovykiv-rozpochalasya-shho-vyplatyat-pry-zvilnenni/"> АрміяInform</a>, в Україні почалася демобілізація строковиків, призваних до початку широкомасштабного вторгнення.</p>
</div><p>Source: <a href="https://armyinform.com.ua/2024/04/02/prezydent-pidpysav-zakon-pro-mobilizacziyu-z-25-rokiv/">https://armyinform.com.ua/2024/04/02/prezydent-pidpysav-zakon-pro-mobilizacziyu-z-25-rokiv/</a></p></body></html>