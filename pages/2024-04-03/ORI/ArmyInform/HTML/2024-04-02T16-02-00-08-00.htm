<html><body><h1>«Пропуск через кордон за донат»: ДПСУ попередила про фейк у соцмережах</h1><hr/>Published Time: 2024-04-02T16:02:00+08:00<br>Author: Army Inform<br>Description: Про це повідомила Державна прикордонна служба України.    Зазначається, що зловмисники...<br>Images: <a href="https://armyinform.com.ua/wp-content/uploads/2024/04/410e5068-03d9-419a-808f-9a514818943e-e1712062928857.jpeg">000000.jpeg</a><br>Categories: Новини<br>Tags: ДПСУ, соцмережі, шахрайство<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="726" src="../Images/2024-04-02T16-02-00-08-00/000000.jpeg" srcset="../Images/2024-04-02T16-02-00-08-00/000000.jpeg" width="1080"> </img></figure><!-- .post-thumbnail -->
<p><strong> У соцмережі Х один з акаунтів поширює неправдиву інформацію, називаючись пресслужбою прикордонного відомства. </strong></p>
<p>Про це <a href="https://t.me/DPSUkr/19216" rel="nofollow" target="_blank">повідомила</a> Державна прикордонна служба України.</p>
<p>Зазначається, що зловмисники використовують символіку, схожу на притаманну ДПСУ.</p>
<p>Прикордонники попередили, що недостовірна інформація та фейкові акаунти можуть використовувати шахраї або ж пропаганда, чи спецслужби країни-агресора для наживи, компрометування органів державної влади України чи проведення інформаційно-психологічних операцій.</p>
<p>«Закликаємо перевіряти новини та повідомлення, які розповсюджуються від імені органів влади, й довіряти лише офіційним джерелам інформації. Офіційна сторінка ДПСУ — <a href="https://dpsu.gov.ua" rel="nofollow" target="_blank">https://dpsu.gov.ua</a>. Офіційні сторінки ДПСУ в <a href="https://instabio.cc/DPSUkraine" rel="nofollow" target="_blank">соцмережах</a>», — йдеться в повідомленні.</p>
<p>Як повідомляла АрміяInform, замість того, щоб ризикувати власними грошима, можна скористатися <a href="https://armyinform.com.ua/2024/03/28/v-ukrayini-vidkryly-pyatyj-rekrutyngovyj-czentr-u-mou-oprylyudnyly-pershi-rezultaty/">рекрутинговими центрами Міноборони</a>, яких в Україні відкрито вже сім: у Львові, Полтаві, Запоріжжі та по два у Дніпрі та Харкові.</p>
<p> </p>
</div><p>Source: <a href="https://armyinform.com.ua/2024/04/02/propusk-cherez-kordon-za-donat-dpsu-poperedyla-pro-fejk-u-soczmerezhah/">https://armyinform.com.ua/2024/04/02/propusk-cherez-kordon-za-donat-dpsu-poperedyla-pro-fejk-u-soczmerezhah/</a></p></body></html>