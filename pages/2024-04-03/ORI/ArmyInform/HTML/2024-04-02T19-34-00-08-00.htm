<html><body><h1>Окупанти штурмують Новопавлівський напрямок: ЗСУ відбили 18 атак</h1><hr/>Published Time: 2024-04-02T19:34:00+08:00<br>Author: Army Inform<br>Description: Про це інформує Генеральний штаб ЗС України.  На Куп’янському напрямку нашими захисниками...<br>Images: <a href="https://armyinform.com.ua/wp-content/uploads/2024/02/photo_5323319781518071601_y-1.jpg">000000.jpg</a><br>Categories: Новини<br>Tags: stoprussia, війна, вторгнення рф, ГШ ЗСУ, оперативна інформація, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-04-02T19-34-00-08-00/000000.jpg" srcset="../Images/2024-04-02T19-34-00-08-00/000000.jpg" width="1280"> </img></figure><!-- .post-thumbnail -->
<p><strong> Протягом доби зафіксовано 62 бойових зіткнення. Загалом, ворог завдав 2 ракетних та 43 авіаційних удари, здійснив 39 обстрілів з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid02RVHKGE3zsDsRUuQHFZ4k4FQ8y3Et32HVT2rd39iTdTkSSZSmuToGYm8mUmLDxke7l" rel="nofollow" target="_blank">інформує</a> Генеральний штаб ЗС України.</p>
<p style="font-weight: 400;"><strong>На Куп’янському напрямку</strong> нашими захисниками відбито 1 атаку в районі населеного пункту Синьківка Харківської області, де ворог, за підтримки авіації, намагався прорвати оборону наших військ.</p>
<p style="font-weight: 400;"><strong>На Лиманському напрямку</strong> нашими воїнами відбито 8 атак противника в районі населеного пункту Терни Донецької області, де ворог намагався прорвати оборону наших військ.</p>
<p style="font-weight: 400;"><strong>На Бахмутському напрямку</strong> ворог наступальних (штурмових) дій не вів.</p>
<p style="font-weight: 400;"><strong>На Авдіївському напрямку</strong> нашими захисниками відбито 10 атак в районах населених пунктів Бердичі, Уманське, Первомайське та Невельське Донецької області, де ворог, за підтримки авіації, намагався вибити наші підрозділи із займаних рубежів.</p>
<p style="font-weight: 400;"><strong>На Новопавлівському напрямку</strong> Сили оборони продовжують стримувати ворога в районах населених пунктів Новомихайлівка та Урожайне Донецької області, де ворог 18 разів намагався прорвати оборону наших військ.</p>
<p style="font-weight: 400;"><strong>На Оріхівському напрямку</strong> ворог здійснив 2 атаки на позиції наших захисників в районах Роботиного та північно-західніше Вербового Запорізької області.</p>
<p style="font-weight: 400;"><strong>На Херсонському напрямку</strong> протягом доби ворогом здійснено 1 атаку на позиції наших військ в районі населеного пункту Кринки Херсонської області.</p>
<p style="font-weight: 400;">Як повідомляла АрміяInform, у березні 2024 року Сили оборони України <a href="https://armyinform.com.ua/2024/04/02/novyj-rekord-vtrat-okupantiv-u-berezni-zsu-znyshhyly-976-rosijskyh-artsystem/">знищили 976 російських артилерійських систем</a>.</p>
</div><p>Source: <a href="https://armyinform.com.ua/2024/04/02/okupanty-shturmuyut-novopavlivskyj-napryamok-zsu-vidbyly-18-atak/">https://armyinform.com.ua/2024/04/02/okupanty-shturmuyut-novopavlivskyj-napryamok-zsu-vidbyly-18-atak/</a></p></body></html>