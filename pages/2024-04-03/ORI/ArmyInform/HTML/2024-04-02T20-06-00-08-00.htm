<html><body><h1>Президент України: російські терористи отримують далекобійні відповіді на їхні удари</h1><hr/>Published Time: 2024-04-02T20:06:00+08:00<br>Author: Army Inform<br>Description: Про це він сказав під час вечірнього звернення.    Крім цього, він подякував всім, хто...<br>Images: <a href="https://armyinform.com.ua/wp-content/uploads/2024/04/e53d944e162f09107c2528aa2eb6b8f4_1712076571_extra_large.jpeg">000000.jpeg</a><br>Categories: Новини<br>Tags: stoprussia, війна, Володимир Зеленський, вторгнення рф, Офіс Президента України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" sizes="(max-width: 1237px) 100vw, 1237px" src="../Images/2024-04-02T20-06-00-08-00/000000.jpeg" srcset="../Images/2024-04-02T20-06-00-08-00/000000.jpeg" width="1237"> </img></figure><!-- .post-thumbnail -->
<p><strong> Президент України Володимир Зеленський зазначив, що зараз у Дніпрі тривають рятувальні роботи після російського ракетного удару. Зокрема, пошкоджені будівлі коледжу, дитячого садочка. Всі служби на місці. </strong></p>
<p>Про це він <a href="https://www.president.gov.ua/news/sistemi-ppo-yaki-ye-u-sviti-ne-mozhut-prosto-pripadati-pilom-90005" rel="nofollow" target="_blank">сказав</a> під час вечірнього звернення.</p>
<p>Крім цього, він подякував всім, хто реагує, хто виїжджає на місця ударів, щоб якнайшвидше надати людям поміч. Це найважливіше.</p>
<p>Також глава держави зауважив, що не менш важливо і те, що російські терористи отримують відповіді на їхні удари. Щоразу далекобійніші відповіді.</p>
<p>«Дякую кожному нашому воїну, усім українцям і українкам, які це забезпечують. російська система війни, кожен, хто залучений до цієї агресії, — усі вони повинні відчувати реально, що агресія їм просто так не минеться», — зазначив Президент України.</p>
<p>Володимир Зеленський наголосив, що зло повинне втрачати. І втрачатиме. ППО для України — це захист життя, це те, що має працювати, системи ППО, які є у світі, не можуть просто припадати пилом десь на базах, коли вони можуть урятувати тисячі життів від російського терору.</p>
<p>«Я дякую всім, хто допомагає Україні! Дякую всім, хто захищає життя, нашу державу, нашу незалежність! Дякую нашим воїнам! Дякую всім, хто тримає позиції та знищує окупанта. Обов’язково маємо перемогти», — додав глава держави.</p>
<p>Як повідомляла АрміяInform, Президент України заявив, що міжнародні зусилля щодо притягнення росії за воєнні злочини в Україні є тією лінією, від якої може початися рух до надійного миру.</p>
</div><p>Source: <a href="https://armyinform.com.ua/2024/04/02/prezydent-ukrayiny-rosijski-terorysty-otrymuyut-dalekobijni-vidpovidi-na-yihni-udary/">https://armyinform.com.ua/2024/04/02/prezydent-ukrayiny-rosijski-terorysty-otrymuyut-dalekobijni-vidpovidi-na-yihni-udary/</a></p></body></html>