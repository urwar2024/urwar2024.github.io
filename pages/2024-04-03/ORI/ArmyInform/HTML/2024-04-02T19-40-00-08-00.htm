<html><body><h1>В Україні обмежено придатні мають повторно пройти ВЛК</h1><hr/>Published Time: 2024-04-02T19:40:00+08:00<br>Author: Army Inform<br>Description: Про це йдеться на сайті Верховної Ради України.    Документ зокрема передбачає скасування...<br>Images: <a href="https://armyinform.com.ua/wp-content/uploads/2024/04/vlk.jpg.webp">000000.webp</a><br>Categories: Новини<br>Tags: влк, Володимир Зеленський, Закон, обмежено придатні, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="467" src="../Images/2024-04-02T19-40-00-08-00/000000.png" srcset="../Images/2024-04-02T19-40-00-08-00/000000.png" width="700"> </img></figure><!-- .post-thumbnail -->
<p><strong> Президент України Володимир Зеленський підписав законопроект №10313, згідно з яким громадяни, визнані обмежено придатними, мають пройти повторний медичний огляд. </strong></p>
<p>Про це <a href="https://itd.rada.gov.ua/billInfo/Bills/Card/43329" rel="nofollow" target="_blank">йдеться</a> на сайті Верховної Ради України.</p>
<p>Документ зокрема передбачає скасування поняття «обмежено придатний» до служби в лавах Сил оборони. Тепер чоловіки, які, за висновками ВЛК, раніше були визнані обмежено придатними, мають пройти повторний медогляд протягом дев’яти місяців після набуття чинності закону.</p>
<p>«Ті люди, які отримували висновок ВЛК як «обмежено придатні», пройдуть переогляд, і буде визначено їх придатність до служби. І надалі військово-лікарська комісія не буде видавати такий висновок», — <a href="https://armyinform.com.ua/2024/03/21/obmezheno-prydatnym-do-vijskovoyi-sluzhby-dovedetsya-povtorno-projty-vlk/">пояснювала</a> раніше заступник Міністра оборони Наталія Калмикова.</p>
<p>У цьому ж законі прописано норми щодо забезпечення прав військовослужбовців та поліцейських на соціальний захист.</p>
<p>Закон набирає чинності через один місяць із дня, наступного за днем його опублікування.</p>
<p>Нагадаємо, що Верховна Рада України статус «обмежено придатний» скасувала 21 березня, після чого закон відправили на підпис Президента.</p>
<p>Як повідомляла <a href="https://armyinform.com.ua/2024/04/02/prezydent-pidpysav-zakon-pro-mobilizacziyu-z-25-rokiv/?preview_id=562264&amp;preview_nonce=fd4ad2c4ff&amp;post_format=standard&amp;_thumbnail_id=562265&amp;preview=true">АрміяInform</a>, Президент України Володимир Зеленський підписав закон, який зменшує вік мобілізації з 27 до 25 років.</p>
</div><p>Source: <a href="https://armyinform.com.ua/2024/04/02/v-ukrayini-obmezheno-prydatni-mayut-povtorno-projty-vlk/">https://armyinform.com.ua/2024/04/02/v-ukrayini-obmezheno-prydatni-mayut-povtorno-projty-vlk/</a></p></body></html>