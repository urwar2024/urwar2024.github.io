<html><body><h1>Наталія Гуменюк пояснила, чому росіяни збільшили застосування балістики з окупованого Криму</h1><hr/>Published Time: 2024-04-02T08:51:00+08:00<br>Author: Army Inform<br>Description: Про це розповіла начальник об’єднаного координаційного пресцентру Сил оборони півдня...<br>Images: <a href="https://armyinform.com.ua/wp-content/uploads/2024/01/snymok-эkrana-523_cr.jpg">000000.jpg</a><br>Categories: Актуальна тема, Новини<br>Tags: балістичні ракети, Крим, Наталія Гуменюк, Сили оборони Півдня України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="542" src="../Images/2024-04-02T08-51-00-08-00/000000.jpg" srcset="../Images/2024-04-02T08-51-00-08-00/000000.jpg" width="1112"> </img></figure><!-- .post-thumbnail -->
<p><strong> Військові рф все частіше застосовують для ударів по Україні балістичні ракети, розміщені на території тимчасово окупованого Криму. </strong></p>
<p>Про це розповіла начальник об’єднаного координаційного пресцентру Сил оборони півдня України полковник Наталія Гуменюк в ефірі телемарафону <a href="https://www.youtube.com/watch?v=WY8sDvZdWEA" rel="nofollow" target="_blank">«Єдині новини»</a>.</p>
<p>«Ворог переключає тактику і на застосування балістики також, розуміючи, що це складна ціль для реагування наших сил ППО. Саме тому вони намагаються тиснути на більш глибокі регіони України, а не тільки на прифронтові райони», — пояснила Наталія Гуменюк.</p>
<p>Вона зазначила, що в Силах оборони мають інформацію про кількість наземних систем і відстежують їхні маневри. А сигнали повітряної тривоги, пов’язаної із загрозою балістики, це наслідок цієї активності.</p>
<p>Щодо ситуації в Чорному морі речниця зазначила, що ворожі ракетоносії споряджені та заведені в пункти базування.</p>
<p>«В принципі їхні готовність дуже висока: 2-3 години достатньо, щоб вони опинилися на бойовому чергуванні. Ми вже бачили, що під час підготовки до масованих атак ворог виводив підводні ракетоносії до чергування», — сказала Наталія Гуменюк.</p>
<p>Вона також додала, що росіяни могли накопичити досить потужний потенціал ракет «калібр» і цілком ймовірно після зміни керівництва чорноморського флоту рф будуть вишукувати способи повернути собі позиції на морі.</p>
<p>«Не варто забувати, що вони здатні та на досить підступний крок — атаку просто з бухти», — наголосила Наталія Гуменюк.</p>
<p> </p>
</div><p>Source: <a href="https://armyinform.com.ua/2024/04/02/nataliya-gumenyuk-poyasnyla-chomu-rosiyany-zbilshyly-zastosuvannya-balistyky-z-okupovanogo-krymu/">https://armyinform.com.ua/2024/04/02/nataliya-gumenyuk-poyasnyla-chomu-rosiyany-zbilshyly-zastosuvannya-balistyky-z-okupovanogo-krymu/</a></p></body></html>