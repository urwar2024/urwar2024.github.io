<html><body><h1>Маємо право вимагати: Дмитро Кулеба в Гаазі розповів про результати відновлення справедливості для України</h1><hr/>Published Time: 2024-04-02T14:12:00+08:00<br>Author: Army Inform<br>Description: Про це він повідомив у Тwitter.  «Українці не хочуть чути, що правосуддя буде відновлено....<br>Images: <a href="https://armyinform.com.ua/wp-content/uploads/2024/04/gkj1o8vxuaazaji-e1712056030342.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, Гаага, Дмитро Кулеба<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1274" sizes="(max-width: 2048px) 100vw, 2048px" src="../Images/2024-04-02T14-12-00-08-00/000000.jpg" srcset="../Images/2024-04-02T14-12-00-08-00/000000.jpg" width="2048"> </img></figure><!-- .post-thumbnail -->
<p><strong> Міністр МЗС України Дмитро Кулеба в Гаазі на відкритті конференції 57 країн світу «Відновлення справедливості для України» наголосив, що українці мають право вимагати справедливості просто зараз. А не у віддаленому майбутньому. </strong></p>
<p>Про це він <a href="https://twitter.com/DmytroKuleba/status/1775110858772742356" rel="nofollow" target="_blank">повідомив</a> у Тwitter.</p>
<p class="quoteContent">«Українці не хочуть чути, що правосуддя буде відновлено. Вони хочуть бачити його вже зараз. Не тільки на полі бою, а й у залах суду, в реальних рішеннях. І вони мають право вимагати цього», — сказав<span class="quoteAuthorContent"> Дмитро Кулеба. </span></p>
<p>У цьому контексті, за словами голови МЗС, вже є відчутні результати за чотирма напрямами:</p>
<ul>
<li>Запрацював <a href="https://armyinform.com.ua/2024/03/27/mizhnarodnyj-reyestr-zbytkiv-vid-vijny-pochne-pryjmaty-zayavy-z-2-kvitnya/">Реєстр збитків</a>, який дозволяє українцям вимагати відшкодування за пошкодження чи знищення житлового майна, і сфера його дії буде розширюватися.</li>
<li> Створено Міжнародний центр з розслідування злочину агресії проти України (МЦПА), прокурори якого наразі розслідують та готують обвинувальні акти щодо цього злочину.</li>
<li>Міжнародний кримінальний суд уже видав перші чотири ордери на арешт,  зокрема російського диктатора путіна, і очікується, що їх буде більше.</li>
<li>Перші рішення щодо використання заморожених російських активів на користь України вже прийняті, і цього року ця робота має дати більше результатів.</li>
</ul>
<p>«Необхідно виконати ще більшу роботу. Однак перші кроки показують, що справедливість щодо російської агресії та подальших злодіянь неминуча», — зазначив Дмитро Кулеба.</p>
<p>Як повідомляла <a href="https://armyinform.com.ua/2024/04/02/prezydent-zvernuvsya-do-uchasnykiv-konferencziyi-v-gaazi-kozhen-potenczijnyj-agresor-povynen-znaty-shho-na-nogo-chekaye/">АрміяInform</a>, Президент України на конференції в Гаазі наголосив, що кожен потенційний агресор повинен знати, що на нього чекає.</p>
</div><p>Source: <a href="https://armyinform.com.ua/2024/04/02/mayemo-pravo-vymagaty-dmytro-kuleba-v-gaazi-rozpoviv-pro-rezultaty-vidnovlennya-spravedlyvosti-dlya-ukrayiny/">https://armyinform.com.ua/2024/04/02/mayemo-pravo-vymagaty-dmytro-kuleba-v-gaazi-rozpoviv-pro-rezultaty-vidnovlennya-spravedlyvosti-dlya-ukrayiny/</a></p></body></html>