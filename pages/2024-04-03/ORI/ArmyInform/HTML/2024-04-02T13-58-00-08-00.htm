<html><body><h1>Канадські інструктори навчають наших новобранців вести бій у місті</h1><hr/>Published Time: 2024-04-02T13:58:00+08:00<br>Author: Army Inform<br>Description: Про це інформує Генеральний штаб ЗС України.  Заняття проходять в рамках...<br>Images: <a href="https://armyinform.com.ua/wp-content/uploads/2024/04/432950806_766220812357666_8409145634040248326_n.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, Україна-Канада<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1152" sizes="(max-width: 2048px) 100vw, 2048px" src="../Images/2024-04-02T13-58-00-08-00/000000.jpg" srcset="../Images/2024-04-02T13-58-00-08-00/000000.jpg" width="2048"> </img></figure><!-- .post-thumbnail -->
<p><strong> Військові інcтруктори та інструкторки Сухопутних військ Збройних Сил Канади з операції Unifier на військових полігонах Великої Британії навчають веденню бойових дій в урбанізованій місцевості військових Збройних Сил України. </strong></p>
<p class="">Про це <a href="https://www.facebook.com/GeneralStaff.ua/videos/973866867611081/" rel="nofollow" target="_blank">інформує</a> Генеральний штаб ЗС України.</p>
<p class="">Заняття проходять в рамках багатонаціональної навчальної операції Interflex з базової загальновійськової підготовки особового складу Збройних Сил України під керівництвом Сполученого Королівства.</p>
<p class="">Урбан — міська забудова, де відпрацьовується бій в місті: захоплення, зачистка та утримання об’єктів в населених пунктах та звільнення їх від противника. Ці тренувальні ділянки являють собою цілі реалістично відтворені вулиці із житловими кварталами з будинками із вікнами, під’їздами, сходами й горищами, а також будівлі пошти, банку, релігійних споруд.</p>
<p class="">«Українські військові, які звільнятимуть українські міста від загарбників, завдяки цим заняттям володітимуть базовими навичками бойових дій серед забудови. Як правильно пересуватися у групі, звідки чекати небезпеку та як її попередити», — йдеться в повідомленні.</p>
<p><iframe allowfullscreen="allowfullscreen" frameborder="0" height="314" loading="lazy" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2FGeneralStaff.ua%2Fvideos%2F973866867611081%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p class="">У Геншабі зазначили, що новобранцям, які ще не бували на полі бою, особливо корисні такі тренування. І саме на тих, хто нещодавно приєднався до Збройних Сил України, в першу чергу, і розрахована тренувальна програма. Адже багатонаціональна навчальна операція Interflex під керівництвом Великої Британії покликана, передусім, сформувати базові навички у людей, які тільки вчора обіймали цивільні професії.</p>
<p class="">«Групу українських солдат, що на відео, тренують військові з Канади. Вони навчають українців правильному поводженню зі зброєю, переміщенню, спостереженню і патрулюванню, методів виживання, наданню першої домедичної допомоги», — розповіли у відомстві.</p>
<p class="">Як додали у Генштабі, таким чином Канада та Велика Британія продовжують підтримувати народ України та надають постійну підтримку у відповідь на тривалу російську агресію і окупацію українських територій.</p>
<p>Нагадаємо, у Молдові <a href="https://armyinform.com.ua/2024/04/01/u-moldovi-startuvaly-vijskovi-navchannya-za-uchasti-rumuniyi-ta-ssha/">стартували</a> військові навчання за участі Румунії та США.</p>
</div><p>Source: <a href="https://armyinform.com.ua/2024/04/02/kanadski-instruktory-navchayut-nashyh-novobrancziv-vesty-bij-u-misti/">https://armyinform.com.ua/2024/04/02/kanadski-instruktory-navchayut-nashyh-novobrancziv-vesty-bij-u-misti/</a></p></body></html>