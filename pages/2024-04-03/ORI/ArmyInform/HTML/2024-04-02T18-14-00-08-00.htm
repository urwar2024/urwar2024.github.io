<html><body><h1>Додому з тимчасово окупованих територій вдалося повернути 16-річного киянина</h1><hr/>Published Time: 2024-04-02T18:14:00+08:00<br>Author: Army Inform<br>Description: Про це повідомили в Мінреінтеграції.    Напередодні широкомасштабного вторгнення хлопець...<br>Images: <a href="https://armyinform.com.ua/wp-content/uploads/2024/04/dity.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, повернення дітей<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="721" sizes="(max-width: 1280px) 100vw, 1280px" src="../Images/2024-04-02T18-14-00-08-00/000000.jpg" srcset="../Images/2024-04-02T18-14-00-08-00/000000.jpg" width="1280"> </img></figure><!-- .post-thumbnail -->
<p><strong> Понад 2 роки Ілля провів в окупації, у розлуці з найріднішими — мамою та дідусем. Нині йому вже шістнадцять. Весь цей час хлопець продовжував сподіватися на повернення в Україну. </strong></p>
<p>Про це <a href="https://minre.gov.ua/2024/04/02/z-tymchasovo-okupovanoyi-terytoriyi-vdalosya-povernuty-16-richnogo-kyyanyna/" rel="nofollow" target="_blank">повідомили</a> в Мінреінтеграції.</p>
<p>Напередодні широкомасштабного вторгнення хлопець разом із бабусею поїхав у Запорізьку область в гості до іншої бабусі. Звідти не було змоги виїхати довгих два роки.</p>
<p>«Матір хлопчика, жінка з інвалідністю, не мала змоги поїхати по сина», — повідомили Мінреінтеграції.</p>
<p>На початку березня 2024 року дідусь Іллі звернувся до Мінреінтеграції з проханням допомогти вивезти онука із тимчасово окупованої частини Запорізької області.</p>
<p>«Завдяки зверненню дідуся фахівці проєкту «Шлях додому» спільно з командою Мінреінтеграції знайшли спосіб повернути підлітка додому», — зазначили у відомстві.</p>
<p>Як повідомляла <a href="https://armyinform.com.ua/2024/04/02/dodomu-z-tymchasovo-okupovanyh-terytorij-vdalosya-povernuty-shhe-odnu-dytynu/">АрміяInform</a>, також з тимчасово окупованої частини Херсонщини на підконтрольну Україні територію вдалось повернути 17-річного хлопця.</p>
</div><p>Source: <a href="https://armyinform.com.ua/2024/04/02/dodomu-z-tymchasovo-okupovanyh-terytorij-vdalosya-povernuty-16-richnogo-kyyanyna/">https://armyinform.com.ua/2024/04/02/dodomu-z-tymchasovo-okupovanyh-terytorij-vdalosya-povernuty-16-richnogo-kyyanyna/</a></p></body></html>