<html><body><h1>Ідентифіковано гендиректора російського заводу, який виробляє крилаті ракети для ударів по Україні</h1><hr/>Published Time: 2024-04-02T14:21:00+08:00<br>Author: Army Inform<br>Description: Про це інформує Служба безпеки України.  Як зазначається, це підприємство спеціалізується...<br>Images: <a href="https://armyinform.com.ua/wp-content/uploads/2024/04/photo1712055601.jpeg">000000.jpeg</a><br>Categories: Новини<br>Tags: stoprussia, агресія рф, війна, вторгнення рф, підозра<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-04-02T14-21-00-08-00/000000.jpeg" srcset="../Images/2024-04-02T14-21-00-08-00/000000.jpeg" width="1200"> </img></figure><!-- .post-thumbnail -->
<p><strong> Служба безпеки зібрала доказову базу на Сергія Богатікова — генерального директора російського проєктно-конструкторського бюро «Радуга». </strong></p>
<p class="">Про це <a href="https://ssu.gov.ua/novyny/sbu-povidomyla-pro-pidozru-hendyrektoru-rosiiskoho-zavodu-yakyi-vyrobliaie-krylati-rakety-dlia-udariv-po-ukraini" rel="nofollow" target="_blank">інформує</a> Служба безпеки України.</p>
<p class="">Як зазначається, це підприємство спеціалізується на серійному виробництві далекобійного ракетного озброєння для російських військ.</p>
<p class="">Насамперед мова йде про крилаті ракети типу Х-101, які росіяни використовують для здійснення повітряних ударів по цивільній інфраструктурі України.</p>
<p class="">Слідством встановлено, що саме такою ракетою окупанти поцілили у багатоквартирний будинок в Умані 28 квітня 2023 року.</p>
<p class="">У СБУ розповіли, що тоді унаслідок повітряної атаки рф загинуло 23 місцевих жителя, серед них — 6 дітей. Під час вогневого ураження було повністю зруйновано під’їзд з 27 квартир. За безперебійні поставки ракетного озброєння окупаційним угрупованням росії підприємство, очолюване Богатіковим, отримало кремлівську відзнаку «вдячність президента рф».</p>
<p class="">«На підставі зібраних доказів слідчі Служби безпеки повідомили Сергію Богатікову про підозру за декількома статтями Кримінального кодексу України: ч. 5 ст. 27, ч. 2 ст. 28 та ч. 2 ст. 437 (пособництво у веденні агресивної війни, вчинене за попередньою змовою групою осіб)», — йдеться в повідомленні.</p>
<p class="">Наразі тривають комплексні заходи для притягнення зловмисника до відповідальності за злочини проти нашої держави.</p>
<p class="">Розслідування проводили за процесуального керівництва Офісу Генерального прокурора.</p>
<p>Як повідомляла АрміяInform, Президент України заявив, що міжнародні зусилля щодо <a href="https://armyinform.com.ua/2024/04/02/prezydent-zvernuvsya-do-uchasnykiv-konferencziyi-v-gaazi-kozhen-potenczijnyj-agresor-povynen-znaty-shho-na-nogo-chekaye/">притягнення росії за воєнні злочини</a> в Україні є тією лінією, від якої може початися рух до надійного миру.</p>
</div><p>Source: <a href="https://armyinform.com.ua/2024/04/02/identyfikovano-gendyrektora-rosijskogo-zavodu-yakyj-vyroblyaye-krylati-rakety-dlya-udariv-po-ukrayini/">https://armyinform.com.ua/2024/04/02/identyfikovano-gendyrektora-rosijskogo-zavodu-yakyj-vyroblyaye-krylati-rakety-dlya-udariv-po-ukrayini/</a></p></body></html>