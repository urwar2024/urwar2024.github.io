<html><body>
<div class='article'>
<div class='title'><h1>Звільнення з військової служби у разі утримання дітей: хто права не має</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини, Соціальний захист'/>
<meta property='description' content='АрміяInform розповідає, хто може звільнитися за такою підставою, адже ця норма має певні...'/>
<meta property='published_time' content='2024-04-02T06:54:00+08:00'/>
<meta property='tags' content='діти, мобілізація'/>
<meta property='images' content='https://armyinform.com.ua/wp-content/uploads/2024/04/mobilization-children.jpg,
https://armyinform.com.ua/wp-content/uploads/2023/12/1e8bdcfff7ea943ad78b378bc1adfed9.jpeg'/>
Author: Army Inform
<br>
Categories: Новини, Соціальний захист
<br>
Description: АрміяInform розповідає, хто може звільнитися за такою підставою, адже ця норма має певні...
<br>
Published Time: 2024-04-02T06:54:00+08:00
<br>
Tags: діти, мобілізація
<br>
Images: <a href="https://armyinform.com.ua/wp-content/uploads/2024/04/mobilization-children.jpg">000000.jpg</a>&nbsp;<a href="https://armyinform.com.ua/wp-content/uploads/2023/12/1e8bdcfff7ea943ad78b378bc1adfed9.jpeg">000001.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1125" sizes="(max-width: 2000px) 100vw, 2000px" src="../../ORI/ArmyInform/Images/2024-04-02T06-54-00-08-00/000000.jpg" srcset="../../ORI/ArmyInform/Images/2024-04-02T06-54-00-08-00/000000.jpg" width="2000"/> </figure><!-- .post-thumbnail -->
<p><strong> Наразі одна з підстав для звільнення з військової служби — це наявність на утриманні трьох та більше дітей. </strong></p>
<p><a href="https://armyinform.com.ua/">АрміяInform</a> розповідає, хто може звільнитися за такою підставою, адже ця норма має певні «підводні камені»…</p>
<p>Наразі така норма стосується лише мобілізованих. Водночас важливо розуміти, що саме мається на увазі.</p>
<p>Недостатньо просто мати трьох дітей. У<a href="https://zakon.rada.gov.ua/laws/show/2232-12#Text:~:text=%D0%BF%D0%B5%D1%80%D0%B5%D0%B1%D1%83%D0%B2%D0%B0%D0%BD%D0%BD%D1%8F%20%D0%BD%D0%B0%20%D1%83%D1%82%D1%80%D0%B8%D0%BC%D0%B0%D0%BD%D0%BD%D1%96%20%D0%B2%D1%96%D0%B9%D1%81%D1%8C%D0%BA%D0%BE%D0%B2%D0%BE%D1%81%D0%BB%D1%83%D0%B6%D0%B1%D0%BE%D0%B2%D1%86%D1%8F%20%D1%82%D1%80%D1%8C%D0%BE%D1%85%20%D1%96%20%D0%B1%D1%96%D0%BB%D1%8C%D1%88%D0%B5%20%D0%B4%D1%96%D1%82%D0%B5%D0%B9%20%D0%B2%D1%96%D0%BA%D0%BE%D0%BC%20%D0%B4%D0%BE%2018%20%D1%80%D0%BE%D0%BA%D1%96%D0%B2%3B" rel="nofollow" target="_blank"> Законі</a> чітко вказано, що під час дії воєнного стану підставою для звільнення є <strong>утримання</strong> військовослужбовцем трьох та більше дітей.</p>
<p>Як це довести? Найпростіше, якщо родина проживає разом. Тоді достатньо до рапорту на звільнення додати копії свідоцтва про шлюб та народження дітей.</p>
<p>Якщо військовослужбовець розлучений, але діти проживають з ним, то потрібне рішення суду про розірвання шлюбу та визначення проживання дітей разом із батьком. Або рішення органу опіки про визначення проживання дітей з батьком.</p>
<p>Якщо ж діти не проживають з батьком, то потрібне рішення суду про призначення виплати аліментів на утримання дітей. А також довідка від виконавчої служби, що військовослужбовець не має боргів з виплати аліментів.</p>
<p>Також, за наявності, треба додати посвідчення багатодітного батька.</p>
<p><strong>Для військовослужбовців контрактної служби наразі такої опції немає.</strong> Проте це може змінитися. Наразі в парламенті розглядають законопроєкт про мобілізацію, ухвалений у першому читанні. Серед іншого там передбачається, що підставою для розірвання контракту та подальшого звільнення в період воєнного стану можуть стати сімейні обставини або інші поважні причини.</p>
<p>У переліку таких обставин є: «перебування на утриманні у військовослужбовця трьох і більше дітей віком до 18 років, крім тих, які мають заборгованість зі сплати аліментів, сукупний розмір якої перевищує суму платежів за три місяці».</p>
<p>Тобто, якщо і в ці пункти не внесуть зміни, то після ухвалення законопроєкту можливість звільнитися через утримання трьох та більше дітей з’явиться і в контрактників.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2023/12/07/yak-zvilnytys-z-vijskovoyi-sluzhby-za-simejnymy-obstavynamy-rozyasnennya-mou/" target="_blank"><div class="ai-readalso-content"><div class="ai-readalso-title">Як звільнитись з військової служби за сімейними обставинами: роз’яснення МОУ</div></div><div class="ai-readalso-thumbnail"><img alt="Як звільнитись з військової служби за сімейними обставинами: роз’яснення МОУ" src="../../ORI/ArmyInform/Images/2024-04-02T06-54-00-08-00/000001.jpeg" srcset="../../ORI/ArmyInform/Images/2024-04-02T06-54-00-08-00/000001.jpeg"/></div></a></figure>
<p>Наразі в Силах оборони України служить чимало військовослужбовців, які мають трьох та більше дітей. Попри це вони залишаються у війську, адже розуміють, що дітей потрібно не лише утримувати, а й захистити від агресора…</p>
</div>
</div>
<div class='source'><p>Source: <a href="https://armyinform.com.ua/2024/04/02/zvilnennya-z-vijskovoyi-sluzhby-u-razi-utrymannya-ditej-hto-prava-ne-maye/">https://armyinform.com.ua/2024/04/02/zvilnennya-z-vijskovoyi-sluzhby-u-razi-utrymannya-ditej-hto-prava-ne-maye/</a></p></div>
</div>
</body></html>