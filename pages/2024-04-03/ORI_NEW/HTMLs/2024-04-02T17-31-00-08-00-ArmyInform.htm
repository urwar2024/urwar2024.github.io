<html><body>
<div class='article'>
<div class='title'><h1>Понад 160 ворожих навідників засуджено до реальних строків ув’язнення</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це заявив начальник управління Департаменту нагляду за додержанням законів органами...'/>
<meta property='published_time' content='2024-04-02T17:31:00+08:00'/>
<meta property='tags' content='stoprussia, агресія рф, війна, вторгнення рф, навідник'/>
<meta property='images' content='https://armyinform.com.ua/wp-content/uploads/2023/01/360_240_1582135276-970.jpg'/>
Author: Army Inform
<br>
Categories: Новини
<br>
Description: Про це заявив начальник управління Департаменту нагляду за додержанням законів органами...
<br>
Published Time: 2024-04-02T17:31:00+08:00
<br>
Tags: stoprussia, агресія рф, війна, вторгнення рф, навідник
<br>
Images: <a href="https://armyinform.com.ua/wp-content/uploads/2023/01/360_240_1582135276-970.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="687" src="../../ORI/ArmyInform/Images/2024-04-02T17-31-00-08-00/000000.jpg" srcset="../../ORI/ArmyInform/Images/2024-04-02T17-31-00-08-00/000000.jpg" width="1030"/> <figcaption class="wp-caption-text">
		Ілюстративне фото</figcaption>
</figure><!-- .post-thumbnail -->
<p><strong> Офіс Генпрокурора спільно з СБУ встановили щонайменше 410 ворожих навідників. Станом на сьогодні прокурори у судах домоглися вироків 163 особам. Їх засуджено до реальних строків ув’язнення. Решта — у статусі підозрюваних або ж обвинувальні акти вже розглядаються у судах. </strong></p>
<p style="font-weight: 400;">Про це <a href="https://gp.gov.ua/ua/posts/ivan-kisilevic-pro-vikrittya-vorozix-navidnikiv-410-osobam-povidomleno-pro-pidozru-163-otrimali-viroki" rel="nofollow" target="_blank">заявив</a> начальник управління Департаменту нагляду за додержанням законів органами безпеки Офісу Генерального прокурора Іван Кісілевич.</p>
<p style="font-weight: 400;">«Мова йде про українців, які погодилися співпрацювати зі спецслужбами держави-агресора та здійснювати підривну діяльність проти нашої держави. Їхні дії кваліфікуються як державна зрада, колабораційна діяльність чи несанкціоноване поширення інформації про Збройні Сили України. У загальному — це співпраця з ворогом», — зазначив він.</p>
<p style="font-weight: 400;">За словами Івана Кісілевича, найбільше таких випадків зафіксовано у Київській, Харківській, Хмельницькій, Запорізькій, Дніпропетровській, Миколаївській, Херсонській, Одеській, Донецькій, Львівській та Луганській областях.</p>
<p style="font-weight: 400;">«Здебільшого спецслужби рф цікавлять території поблизу ведення бойових дій, розміщення складів української армії, логістичне сполучення. Також особи повідомляють про об’єкти критичної інфраструктури для нанесення ударів ворогом», — розповів представник Офісу Генерального прокурора.</p>
<p style="font-weight: 400;">За його словами, із загальної кількості ворожих інформаторів 314 — чоловіки, 96 — жінки.</p>
<p style="font-weight: 400;">«Деякі з затриманих навідників є ідейними. Приблизно 5% пропонують посади в окупаційних органах влади. До 15 % — чекають приходу так званого руського миру, стільки ж — охоплюються поняттям, що вони будуть лояльними до окупаційних військ. Але переважно — це люди, які хочуть заробити, не розуміючи, що за якісь декілька тисяч гривень отримує звинувачення в особливо тяжкому злочині, за який в воєнний час їй загрожує від 8 до 15 років позбавлення волі або довічне ув’язнення», — додав начальник управління.</p>
<p>Як повідомляла АрміяInform, російського військового <a href="https://armyinform.com.ua/2024/04/02/zastrelyv-zhinku-za-te-shho-govoryla-ukrayinskoyu-okupanta-zasudzheno-do-15-rokiv-uvyaznennya/">засудили</a> до 15 років в’язниці за розстріл жінки в Ізюмі, яка спілкувалась українською.</p>
</div>
</div>
<div class='source'><p>Source: <a href="https://armyinform.com.ua/2024/04/02/ponad-160-vorozhyh-navidnykiv-zasudzheno-do-realnyh-strokiv-uvyaznennya/">https://armyinform.com.ua/2024/04/02/ponad-160-vorozhyh-navidnykiv-zasudzheno-do-realnyh-strokiv-uvyaznennya/</a></p></div>
</div>
</body></html>