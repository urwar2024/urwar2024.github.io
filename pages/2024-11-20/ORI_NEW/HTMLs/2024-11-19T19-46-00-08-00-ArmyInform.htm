<html><body>
<div class='article'>
<div class='title'><h1>На Времівському напрямку по півтора десятки штурмів на добу: у ЗСУ пояснили мету окупантів</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Мету окупантів в ефірі національного телемарафону «Єдині новини» пояснив речник ОУВ...'/>
<meta property='published_time' content='2024-11-19T19:46:00+08:00'/>
<meta property='tags' content='Велика Новосілка, Времівський напрямок, Гуляйполе, Курахове, Оріхівський напрямок, ОУВ Таврія, Південь, південь України'/>
<meta property='images' content='https://armyinform.com.ua/wp-content/uploads/2024/11/kurahove.jpg'/>
Author: Army Inform
<br>
Categories: Новини
<br>
Description: Мету окупантів в ефірі національного телемарафону «Єдині новини» пояснив речник ОУВ...
<br>
Published Time: 2024-11-19T19:46:00+08:00
<br>
Tags: Велика Новосілка, Времівський напрямок, Гуляйполе, Курахове, Оріхівський напрямок, ОУВ Таврія, Південь, південь України
<br>
Images: <a href="https://armyinform.com.ua/wp-content/uploads/2024/11/kurahove.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="819" src="../../ORI/ArmyInform/Images/2024-11-19T19-46-00-08-00/000000.jpg" srcset="../../ORI/ArmyInform/Images/2024-11-19T19-46-00-08-00/000000.jpg" width="1273"/> <figcaption class="wp-caption-text">
		Скриншот карти https://deepstatemap.live/</figcaption>
</figure><!-- .post-thumbnail -->
<p><strong> Загарбницько-окупаційні війська рф продовжують штурмові дії на Времівському напрямку з метою прорватися у бік Великої Новосілки. </strong></p>
<p>Мету окупантів в ефірі національного телемарафону «Єдині новини» <a href="https://youtu.be/j5TqaWCCdUg" rel="nofollow" target="_blank">пояснив</a> речник ОУВ «Таврія» полковник Владислав Волошин.</p>
<p>— На Времівському напрямку щодня досить значна кількість штурмів — це приблизно по півтора десятки, — сказав він.</p>
<p>Речник пояснив, що росіяни прагнуть таким чином перекрити логістичні шляхи до Курахового.</p>
<p>— Ворог продовжує на цьому напрямку намагання прорватися в бік Великої Новосілки для того, щоб відрізати логістичні шляхи [туди], де наші війська стоять біля Курахового, — розповів військовий.</p>
<p>Переважно росіяни штурмують малими групами піхоти, однак застосовують також бронетехніку для доставки штурмовиків та вогневої підтримки їхніх дій.</p>
<p>— Ворог продовжує не лише обстріли, але й штурми. Штурми ці проходять невеликими групами піхоти — від 5 до 10 осіб, але також застосовує для доставки і для підтримки дій цих штурмових груп бойові броньовані машини, — повідомив Владислав Волошин.</p>
<p>На інших напрямках на Півдні ворог зосередився на підготовці штурмових дій.</p>
<p>— На решті напрямків — це на Гуляйпільському й Оріхівському напрямках на Запоріжжі ворог готується до проведення штурмових дій, поповнює боєприпаси, проводить повітряну й інженерну розвідку, а також намагається провести розвідку боєм, — розвовів речник ОУВ «Таврія».</p>
<p>Раніше АрміяInform повідомляла, що <a href="https://armyinform.com.ua/2024/11/13/hochut-vbyty-klyn-u-zaporizkij-oblasti-vidbyvayut-ataky-voroga/">на Времівському напрямку тривають ворожі штурми — окупанти марно намагаються вклинитсь в позиції української оборони</a>.</p>
</div>
</div>
<div class='source'><p>Source: <a href="https://armyinform.com.ua/2024/11/19/na-vremivskomu-napryamku-po-pivtora-desyatky-shturmiv-na-dobu-u-zsu-poyasnyly-metu-okupantiv/">https://armyinform.com.ua/2024/11/19/na-vremivskomu-napryamku-po-pivtora-desyatky-shturmiv-na-dobu-u-zsu-poyasnyly-metu-okupantiv/</a></p></div>
</div>
</body></html>