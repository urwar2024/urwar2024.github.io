<html><body>
<div class='article'>
<div class='title'><h1>Понад 140 штурмів за добу: ворог зберігає найбільшу активність на двох напрямках</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генеральний штаб ЗС України.  Крім цього, здійснив понад 4900 обстрілів,...'/>
<meta property='published_time' content='2024-11-19T08:22:00+08:00'/>
<meta property='tags' content='stoprussia, агресія рф, війна, вторгнення рф, Хроніка оборони'/>
<meta property='images' content='https://armyinform.com.ua/wp-content/uploads/2024/11/467672158_916643817315364_5430388158402302676_n.jpg'/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  Крім цього, здійснив понад 4900 обстрілів,...
<br>
Published Time: 2024-11-19T08:22:00+08:00
<br>
Tags: stoprussia, агресія рф, війна, вторгнення рф, Хроніка оборони
<br>
Images: <a href="https://armyinform.com.ua/wp-content/uploads/2024/11/467672158_916643817315364_5430388158402302676_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1365" sizes="(max-width: 2048px) 100vw, 2048px" src="../../ORI/ArmyInform/Images/2024-11-19T08-22-00-08-00/000000.jpg" srcset="../../ORI/ArmyInform/Images/2024-11-19T08-22-00-08-00/000000.jpg" width="2048"/> </figure><!-- .post-thumbnail -->
<p><strong> Протягом минулої доби зафіксовано 143 бойові зіткнення. За уточненою інформацією, за вчора противник завдав по позиціях українських підрозділів та населених пунктах два ракетних удари (дві ракети), 77 авіаційних ударів, скинувши 123 КАБів. </strong></p>
<p class="">Про це <a href="https://www.facebook.com/GeneralStaff.ua/posts/pfbid0hx8MUzAKXtkjfZprMnZHQqGmu3w4C4zZUDkHFYFvdbpohge5Mw2cNzkhiJH8MpDvl" rel="nofollow" target="_blank">інформує</a> Генеральний штаб ЗС України.</p>
<p class="">Крім цього, здійснив понад 4900 обстрілів, з них 152 — із реактивних систем залпового вогню.</p>
<p class="">Агресор завдавав авіаударів в районах населених пунктів, зокрема, Стариця, Козача Лопань, Охрімівка, Закітне, Озерне, Миколаївка, Семенівка, Майське, Часів Яр, Костянтинівка, Торецьк, Дружба, Слов’янськ, Олександро-Калинове, Суха Балка, Лисівка, Романівка, Дачне, Янтарне, Олександропіль, Сухі Яли, Велика Новосілка, Темирівка, Зелене Поле, Новоандріївка, Білогір’я та Ольгівка.</p>
<p class=""><strong class="">На Харківському напрямку</strong> відбулося шість бойових зіткнень у районі Вовчанська.</p>
<p class=""><strong class="">На Куп’янському напрямку</strong> відбулося дев’ять атак за добу. Сили оборони відбивали штурмові дії противника біля Кругляківки та Лозової.</p>
<p class=""><strong class="">На Лиманському напрямку</strong> ворог атакував шість разів неподалік Новолюбівки, Торського та Білогорівки.</p>
<p class=""><strong class="">На Торецькому напрямку</strong> ворог здійснив чотири атаки неподалік Торецька та Щербинівки.</p>
<p class=""><strong class="">На Покровському напрямку</strong> наші захисники відбили 38 штурмових дій в районах населених пунктів Миролюбівки, Променю, Лисівки, Петрівки, Пустинки та Новоолексіївки, де загарбники, за підтримки авіації, намагалися витіснити наші підрозділи із займаних рубежів.</p>
<p class=""><strong class="">На Курахівському напрямку</strong> Сили оборони відбили 30 атак біля Берестків, Сонцівки, Вознесенки, Дальнього, Єлизаветівки, Катеринівки та Антонівки, де ворог намагався прорвати оборону наших військ.</p>
<p class=""><strong class="">На Времівському напрямку</strong> ворог здійснив 14 штурмових дій неподалік Трудового, Роздольного, Макарівки, Рівнополя та Новодарівки.</p>
<p class=""><strong class="">На Придніпровському напрямку </strong>відбулося вісім бойових зіткнень з ворогом в острівній зоні дельти Дніпра. Противник успіху не мав.</p>
<p class=""><strong class="">На Сіверському, Краматорському, Гуляйпільському та Оріхівському напрямках</strong> ситуація суттєвих змін не зазнала.</p>
<p class=""><strong class="">На Волинському та Поліському напрямках</strong> ознак формування наступальних угруповань ворога — не виявлено.</p>
<p class="">Сили оборони України продовжують операцію <strong class="">в Курській області</strong>. Авіація ворога продовжує бити по власній території. За минулу добу російські літаки завдали 27 авіаударів, скинувши при цьому 37 КАБ. Українські захисники відбили 22 штурмові дії загарбників.</p>
<p class="">Нагадаємо, <a href="https://armyinform.com.ua/2024/11/19/minus-1610-okupantiv-znyshheno-17-tankiv-vtraty-armiyi-rf-za-dobu/">минулої доби втрати російських загарбників становили 1610 осіб</a>. Також українські воїни знешкодили 17 танків, 33 бойові броньовані машини, 46 артилерійських систем, 38 БПЛА оперативно-тактичного рівня, одну крилату ракету, 120 автомобілів та 17 одиниць спеціальної техніки ворога.</p>
</div>
</div>
<div class='source'><p>Source: <a href="https://armyinform.com.ua/2024/11/19/ponad-140-shturmiv-za-dobu-vorog-zberigaye-najbilshu-aktyvnist-na-dvoh-napryamkah/">https://armyinform.com.ua/2024/11/19/ponad-140-shturmiv-za-dobu-vorog-zberigaye-najbilshu-aktyvnist-na-dvoh-napryamkah/</a></p></div>
</div>
</body></html>