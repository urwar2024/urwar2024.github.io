<html><body>
<div class='article'>
<div class='title'><h1>Ворог не виконав поставлених завдань на Куп’янщині, заблокований Силами оборони</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це в ефірі'/>
<meta property='published_time' content='2024-11-19T08:47:00+08:00'/>
<meta property='tags' content='Куп‘янськ, Харківщина, Хроніка війни'/>
<meta property='images' content='https://armyinform.com.ua/wp-content/uploads/2024/11/bez-imeni-26.jpg'/>
Author: Army Inform
<br>
Categories: Новини
<br>
Description: Про це в ефірі
<br>
Published Time: 2024-11-19T08:47:00+08:00
<br>
Tags: Куп‘янськ, Харківщина, Хроніка війни
<br>
Images: <a href="https://armyinform.com.ua/wp-content/uploads/2024/11/bez-imeni-26.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="562" src="../../ORI/ArmyInform/Images/2024-11-19T08-47-00-08-00/000000.jpg" srcset="../../ORI/ArmyInform/Images/2024-11-19T08-47-00-08-00/000000.jpg" width="898"/> </figure><!-- .post-thumbnail -->
<p><strong> На Куп’янщині противник намагається реалізувати завдання, яке йому не вдалося виконати до попередньо визначеного терміну. </strong></p>
<p>Про це в ефірі <a href="https://www.youtube.com/watch?v=aDXWlQ2K0dM" rel="nofollow" target="_blank">“Суспільне.Новини”</a> розповів командир батальйону ударних безпілотних авіаційних комплексів «Ахіллес» 92 ОМБр імені кошового отамана Івана Сірка капітан Юрій Федоренко.</p>
<p>«До 1 листопада вони мали зайти в Куп’янськ-Вузловий та в лівобережну забудову Куп’янська з метою зайняття плацдарму і подальших підготовчих робіт щодо можливості наведення переправи і форсування річки Оскіл та виходу на правий берег», — сказав Юрій Федоренко.</p>
<p>За його словами, наразі все, що зміг зробити ворог, це частково зайти в населений пункт Кругляківка, де на поточний момент у ворога немає сталих позицій.</p>
<p>«Є тільки тимчасові укриття, куди вони намагаються затягувати нові сили. Водночас Сили оборони України своєчасно виявляють ці резерви і знищують противника», — пояснив командира батальйону.</p>
<p>Також росіяни намагаються рухатися уверх по течії річки Оскіл в напрямку населеного пункту Колесниківка.</p>
<p>«Ворог мав частковий успіх, але був блокований Силами оборони і за останній тиждень жодних успіхів не мав, ведеться робота щодо знищення противника», — сказав Юрій Федоренко.</p>
<p>Він додав, що противнику визначили нові терміни — до початку нового року вийти на Куп’янськ-Вузловий і лівобережний Куп’янськ.</p>
<p>«Але при системній роботі Сил оборони, при належній підтримці партнерів, ці задуми противника нам вдасться зірвати», — наголосив він.</p>
<p>Як повідомляла АрміяInform, на Харківщині військовослужбовці армії російської федерації часто <a href="https://armyinform.com.ua/2024/11/15/ryadzheni-u-piksel-perevdyagnutyh-v-ukrayinsku-formu-okupantiv-efektyvno-vyyavlyayut-na-poli-boyu/">вдаються до підступної тактики</a> перевдягання у військову форму Збройних Сил України. Однак у Силах оборони вже відпрацьовані ефективні алгоритми розрізнення «свій — чужий».</p>
</div>
</div>
<div class='source'><p>Source: <a href="https://armyinform.com.ua/2024/11/19/vorog-ne-vykonav-postavlenyh-zavdan-na-kupyanshhyni-zablokovanyj-sylamy-oborony/">https://armyinform.com.ua/2024/11/19/vorog-ne-vykonav-postavlenyh-zavdan-na-kupyanshhyni-zablokovanyj-sylamy-oborony/</a></p></div>
</div>
</body></html>