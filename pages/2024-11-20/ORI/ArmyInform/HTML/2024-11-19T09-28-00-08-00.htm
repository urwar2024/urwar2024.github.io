<html><body><h1>139 вбитих окупантів у посадці: в Силах оборони розповіли про втрати росіян на Харківщині</h1><hr/>Published Time: 2024-11-19T09:28:00+08:00<br>Author: Army Inform<br>Description: Про це в ефірі “Суспільне.Новини” розповів командир батальйону ударних безпілотних...<br>Images: <a href="https://armyinform.com.ua/wp-content/uploads/2024/09/68-brygada_shershni-dovbusha-zibraly-kolekcziyu-ostannih-hvylyn-rosijskyh-okupantiv-.png">000000.png</a><br>Categories: Новини<br>Tags: Ахіллес, Ситуація на фронті, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1920px) 100vw, 1920px" src="../Images/2024-11-19T09-28-00-08-00/000000.png" srcset="../Images/2024-11-19T09-28-00-08-00/000000.png" width="1920"> </img></figure><!-- .post-thumbnail -->
<p><strong> Війська рф мають величезні втрати у Харківській області й всі їхні тактичні досягнення вони здобули, не рахуючись з втратами. </strong></p>
<p>Про це в ефірі <a href="https://www.youtube.com/watch?v=aDXWlQ2K0dM" rel="nofollow noopener" target="_blank">“Суспільне.Новини”</a> розповів командир батальйону ударних безпілотних авіаційних комплексів «Ахіллес» 92 ОМБр імені кошового отамана Івана Сірка капітан Юрій Федоренко.</p>
<p>«Хочу пояснити, що таке неспівмірні втрати до тактичних результатів, отриманих на полі бою. В одній посадці довжиною не більше 200 м нам вдалося нарахувати 139 окупантів, які були знищені Силами оборони. Це ті, яких видно, які не засипані землею та іншим мотлохом», — сказав Юрій Федоренко.</p>
<p>Він зазначив, що наразі неможливо прогнозувати, чи довго противнику вдасться тримати настільки високу інтенсивність бойових дій і користуватися своїм найдешевшим ресурсом — людьми.</p>
<p>«Але спроможність противника напряму залежить від протидії Сил оборони на різних рівнях», — наголосив він.</p>
<p>Як повідомляла АрміяInform, на Куп’янщині противник <a href="https://armyinform.com.ua/2024/11/19/vorog-ne-vykonav-postavlenyh-zavdan-na-kupyanshhyni-zablokovanyj-sylamy-oborony/">намагається реалізувати завдання</a>, яке йому не вдалося виконати до попередньо визначеного терміну.</p>
<p> </p>
</div><p>Source: <a href="https://armyinform.com.ua/2024/11/19/139-vbytyh-okupantiv-u-posadczi-v-sylah-oborony-rozpovily-pro-vtraty-rosiyan-na-harkivshhyni/">https://armyinform.com.ua/2024/11/19/139-vbytyh-okupantiv-u-posadczi-v-sylah-oborony-rozpovily-pro-vtraty-rosiyan-na-harkivshhyni/</a></p></body></html>