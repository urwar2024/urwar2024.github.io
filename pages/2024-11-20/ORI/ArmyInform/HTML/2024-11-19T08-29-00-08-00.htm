<html><body><h1>У ЗСУ розповіли, як російські війська змінили тактику на Курщині</h1><hr/>Published Time: 2024-11-19T08:29:00+08:00<br>Author: Army Inform<br>Description: Про це розповів речник комендатури ЗСУ в місті Суджа Олексій Дмитрашківський в ефірі...<br>Images: <a href="https://armyinform.com.ua/wp-content/uploads/2024/09/kurska_oblast.jpg">000000.jpg</a><br>Categories: Актуальна тема, Новини<br>Tags: Курська область, Олексій Дмитрашківський, Суджа, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" sizes="(max-width: 1420px) 100vw, 1420px" src="../Images/2024-11-19T08-29-00-08-00/000000.jpg" srcset="../Images/2024-11-19T08-29-00-08-00/000000.jpg" width="1420"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Військові рф почали більше діяти вночі, і саме в цей час доби намагаються атакувати позиції Збройних Сил України. </strong></p>
<p>Про це розповів речник комендатури ЗСУ в місті Суджа Олексій Дмитрашківський в ефірі телемарафону<a href="https://www.youtube.com/watch?v=j5TqaWCCdUg" rel="nofollow" target="_blank"> «Єдині новини»</a>.</p>
<p>«Ворог постійно атакує, маневрує, і дещо змінилась його тактика. Він починає працювати не рано-вранці, як це було, а починає з ночі. Колони висуваються вночі і намагаються вклинитись в оборону ЗСУ», — розповів Олексій Дмитрашківський.</p>
<p>Речник наголосив, що ворог постійно атакує не лише наші підрозділи, але постійно завдає ударів по мирному населенню.</p>
<p>За його словами, на сьогодні повністю знищено щонайменше чотири села: Свєрдліково, звідки евакуйовані люди, Лебедівка, Дар’їно, Леонідово. Крім того, ворог щодня завдає ударів і по самому місту Суджа.</p>
<p>Як повідомляла АрміяInform, через погодні умови на Курщині застосування ворожих FPV-дронів та розвідувальних дронів обмежене, однак спроб штурмувати <a href="https://armyinform.com.ua/2024/11/18/vorog-otrymuye-po-zubah-syly-oborony-strymuyut-nastup-rosiyan-v-kurskij-oblasti/">окупанти не полишають</a>.</p>
</div><p>Source: <a href="https://armyinform.com.ua/2024/11/19/u-zsu-rozpovily-yak-rosijski-vijska-zminyly-taktyku-na-kurshhyni/">https://armyinform.com.ua/2024/11/19/u-zsu-rozpovily-yak-rosijski-vijska-zminyly-taktyku-na-kurshhyni/</a></p></body></html>