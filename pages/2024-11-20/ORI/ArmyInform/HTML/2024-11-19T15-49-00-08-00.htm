<html><body><h1>Все для ветеранів: Президент оголосив «Політику Героїв»</h1><hr/>Published Time: 2024-11-19T15:49:00+08:00<br>Author: Army Inform<br>Description: Про це заявив Президент Володимир Зеленський, який представив у Верховній Раді План...<br>Images: <a href="https://armyinform.com.ua/wp-content/uploads/2024/11/zelenskyj_zvernennya.png">000000.png</a><br>Categories: Новини<br>Tags: ветерани, ветеранська політика, Володимир Зеленський, План Стійкості, Програми медичних гарантій<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-11-19T15-49-00-08-00/000000.png" srcset="../Images/2024-11-19T15-49-00-08-00/000000.png" width="1242"> </img></figure><!-- .post-thumbnail -->
<p><strong> «Політика Героїв» — інституційна гарантія того, що держава та суспільство завжди поруч із ветераном та його сім’єю. </strong></p>
<p>Про це заявив Президент Володимир Зеленський, який<a href="https://www.facebook.com/zelenskyy.official/videos/1109872667153086/" rel="nofollow" target="_blank"> представив</a> у Верховній Раді План внутрішньої стійкості.</p>
<p>За словами Володимира Зеленського, йдеться про системну роботу з ветеранами та залучення їх на державну службу. Крім того — про запровадження комплексу програм підтримки ветеранів та їхніх родин.</p>
<p>«Завершені підготовчі роботи для запуску програми помічника ветерана. Ухвалені необхідні нормативні акти, виділені бюджетні кошти. В наступному році заплановано навчати та оплатити працю 11 тисяч фахівців із супроводу ветеранів», — запевнив Президент.</p>
<p>Крім того, заявив Володимир Зеленський, у кожному районі країни має бути ветеранський простір. Щонайменше 80 нових ветеранських просторів побудують у громадах вже в наступному році.</p>
<p>Як <a href="https://armyinform.com.ua/2024/11/19/neptuny-drony-ta-innovacziyi-glava-derzhavy-vyznachyv-te-shho-garantuye-krayini-stijkist/">повідомляла</a> АрміяInform, Президент Зеленський заявив, що головним гарантом Плану Стійкості має стати зброя — 30 тисяч далекобійних дронів, 3 тисячі крилатих ракет та хвиля технологічних інновацій.</p>
</div><p>Source: <a href="https://armyinform.com.ua/2024/11/19/vse-dlya-veteraniv-prezydent-ogolosyv-polityku-geroyiv/">https://armyinform.com.ua/2024/11/19/vse-dlya-veteraniv-prezydent-ogolosyv-polityku-geroyiv/</a></p></body></html>