<html><body><h1>Цей чолов’яга не розмінюється на дріб’язок: на кордоні затримали ділка, який возив ухилянтів групами</h1><hr/>Published Time: 2024-11-19T12:53:00+08:00<br>Author: Army Inform<br>Description: Про це інформує Державна прикордонна служба України.    Зловмисника затримали на...<br>Images: <a href="https://armyinform.com.ua/wp-content/uploads/2024/11/3837b1b3-3e8a-4d7c-9d1f-36ecf7c2bdec.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ДПСУ, переправники ухилянтів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="806" src="../Images/2024-11-19T12-53-00-08-00/000000.jpg" srcset="../Images/2024-11-19T12-53-00-08-00/000000.jpg" width="1172"> </img></figure><!-- .post-thumbnail -->
<p><strong> Оперативники 9 прикордонного загону імені Січових Стрільців затримали чоловіка, який намагався переправити трьох осіб мобілізаційного віку до однієї з європейських країн. </strong></p>
<p>Про це <a href="https://dpsu.gov.ua/ua/news/44882-na-rivnenshini-zatrimali-miscevogo-zhitelya-yakij-namagavsya-perepraviti-za-kordon-grupu-cholovikiv" rel="nofollow" target="_blank">інформує</a> Державна прикордонна служба України.</p>
<p>Зловмисника затримали на гарячому, коли він перевозив ухилянтів на своєму транспортному засобі до кордону, попередньо узгодивши з ними деталі незаконної операції.</p>
<p>Під час досудового розслідування стало відомо, що переправник є жителем Сарненщини. Він раніше вже був засуджений за майнові злочини і вчинив новий злочин під час іспитового строку.</p>
<p>21-річному зловмиснику повідомлено про підозру в незаконному переправленні осіб через державний кордон України. Суд обрав запобіжний захід у вигляді тримання під вартою з можливістю внесення застави.</p>
<p>Правоохоронні заходи проводилися за процесуального керівництва Сарненської окружної прокуратури спільно з Національною поліцією Рівненської області та обласним управлінням СБУ.</p>
<p>АрміяInform нагадує, що краще не порушувати закон чи не ризикувати життям, а скористатися<a href="https://armyinform.com.ua/job_zsu/"> агрегатором вакансій у ЗСУ</a> та <a href="https://armyinform.com.ua/2024/04/19/u-mou-rozpovily-pro-garantiyi-yaki-nadayut-rekrutyngovi-czentry/">рекрутинговими центрами</a>.</p>
</div><p>Source: <a href="https://armyinform.com.ua/2024/11/19/czej-cholovyaga-ne-rozminyuyetsya-na-dribyazok-na-kordoni-zatrymaly-dilka-yakyj-vozyv-uhylyantiv-grupamy/">https://armyinform.com.ua/2024/11/19/czej-cholovyaga-ne-rozminyuyetsya-na-dribyazok-na-kordoni-zatrymaly-dilka-yakyj-vozyv-uhylyantiv-grupamy/</a></p></body></html>