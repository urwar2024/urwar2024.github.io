<html><body><h1>Масовані атаки на Запорізьку область: 458 ударів за добу</h1><hr/>Published Time: 2024-11-19T07:53:00+08:00<br>Author: Army Inform<br>Description: Про це повідомив начальник Запорізької ОВА Іван Федоров.    Війська рф здійснили 9...<br>Images: <a href="https://armyinform.com.ua/wp-content/uploads/2024/11/5323512286247249948-e1731994409975.jpg">000000.jpg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф, Іван Федоров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="756" src="../Images/2024-11-19T07-53-00-08-00/000000.jpg" srcset="../Images/2024-11-19T07-53-00-08-00/000000.jpg" width="1079"> </img></figure><!-- .post-thumbnail -->
<p><strong> Упродовж доби окупанти завдали 458 ударів по 11 населених пунктах Запорізької області. </strong></p>
<p>Про це <a href="https://t.me/ivan_fedorov_zp/13524" rel="nofollow" target="_blank">повідомив</a> начальник Запорізької ОВА Іван Федоров.</p>
<p>Війська рф здійснили 9 авіаційних ударів по Малій Токмачці, Новоандріївці та Білогір’ю.</p>
<p>Крім цього, 239 БПЛА різної модифікації атакували Запоріжжя, Лобкове, Гуляйполе, Щербаки, Новоандріївку, Новоданилівку, Малу Токмачку, Білогір’я та Новодарівку.</p>
<p>За словами очільника ОВА, 8 обстрілів з РСЗВ накрили Преображенку, Малу Токмачку, Новоданилівку та Новоандріївку.</p>
<p>Як зазначив Іван Федоров, 202 артудари завдано по території Лобкового, Оріхова, Гуляйполя, Щербаків, Новоандріївки, Новоданилівки, Малої Токмачки, Білогір’я та Новодарівка.</p>
<p>Також надійшло 28 повідомлень про руйнування житлових будинків та об’єктів інфраструктури.</p>
<p>Наразі відомо, що понад 15,6 тисяч абонентів залишаються знеструмленими після нічної атаки «Шахедів» на Запоріжжя.</p>
<p>Ворог залишив без світла понад 17,6 тисяч споживачів. Завдяки зусиллям енергетиків та комунальників майже двом тисячам абонентів електроенергію вже поновили. Від теплопостачання відключено 677 будинків.</p>
<p>Як повідомляла АрміяInform, учора, 18 листопада, <a href="https://armyinform.com.ua/2024/11/19/sumshhyna-pid-udarom-shahedy-zrujnuvaly-gurtozhytok-ye-zhertvy-sered-ditej/">пізно ввечері ворог атакував один із гуртожитків у Глухові</a>, спрямувавши на мирних мешканців два ударні БПЛА типу «Шахед».</p>
</div><p>Source: <a href="https://armyinform.com.ua/2024/11/19/masovani-ataky-na-zaporizku-oblast-458-udariv-za-dobu/">https://armyinform.com.ua/2024/11/19/masovani-ataky-na-zaporizku-oblast-458-udariv-za-dobu/</a></p></body></html>