<html><body><h1>Олександр Сирський: 1000 днів ЗСУ протистоять ворогу на фронті, який тягнеться на відстань понад 1000 км</h1><hr/>Published Time: 2024-11-19T07:21:00+08:00<br>Author: Army Inform<br>Description: Заява опублікована в телеграм-каналі Головнокомандувача ЗСУ.    «1000 днів...<br>Images: <a href="https://armyinform.com.ua/wp-content/uploads/2024/10/syrskyj_nagorodzhennya4-e1731910603889.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/1000-scaled.webp">000001.webp</a><br>Categories: Новини<br>Tags: 1000 днів Великої війни, Олександр Сирський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="553" src="../Images/2024-11-19T07-21-00-08-00/000000.jpg" srcset="../Images/2024-11-19T07-21-00-08-00/000000.jpg" width="851"> </img></figure><!-- .post-thumbnail -->
<p><strong> Головнокомандувач ЗСУ генерал Олександр Сирський виступив із заявою з нагоди 1000 днів широкомасштабного вторгнення рф в Україну. </strong></p>
<p>Заява опублікована в<a href="https://t.me/osirskiy/935" rel="nofollow" target="_blank"> телеграм-каналі</a> Головнокомандувача ЗСУ.</p>
<p>«1000 днів повномасштабної війни. 1000 днів надскладної запеклої битви за наше існування. За майбутнє України та кожного з нас. 1000 днів Збройні Сили України протистоять ворогу на фронті, який тягнеться на відстань понад 1000 кілометрів», — зазначив Олександр Сирський.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/11/19/1000-dniv-shyrokomasshtabnoyi-vijny-hronologiya-zla/" target="_blank"><div class="ai-readalso-content"><div class="ai-readalso-title">1000 днів широкомасштабної війни: мілітарі історик назвав знакові події</div></div><div class="ai-readalso-thumbnail"><img alt="1000 днів широкомасштабної війни: мілітарі історик назвав знакові події" src="../Images/2024-11-19T07-21-00-08-00/000001.png" srcset="../Images/2024-11-19T07-21-00-08-00/000001.png"/></div></a></figure>
<p>Він заявив, що ЗСУ борються з ворогами у промерзлих окопах Донеччини і в палаючих степах Херсонщини під снарядами, «Градами», КАБами — ми виборюємо право на життя. Нас і наших дітей.</p>
<p>«1000 днів перемог і втрат. 1000 днів знищення ворога. Сотні тисяч окупантів більше не осквернять нашу землю, десятки тисяч одиниць ворожої техніки ніколи не руйнуватимуть наші домівки», — наголосив Головнокомандувач ЗСУ.</p>
<p>«Кожна темна ніч, навіть якщо їх тисяча, завжди закінчується світанком. І одного дня це буде світанок нашої Перемоги. Вдячність всім, хто воює, вдячність всім, хто допомагає. Вічна пам’ять кожному, хто загинув на цій війні. Слава героям! Слава Україні, яка бореться! Слава українському народові!» — додав Олександр Сирський.</p>
</div><p>Source: <a href="https://armyinform.com.ua/2024/11/19/oleksandr-syrskyj-1000-dniv-zsu-protystoyat-vorogu-na-fronti-yakyj-tyagnetsya-na-vidstan-ponad-1000-km/">https://armyinform.com.ua/2024/11/19/oleksandr-syrskyj-1000-dniv-zsu-protystoyat-vorogu-na-fronti-yakyj-tyagnetsya-na-vidstan-ponad-1000-km/</a></p></body></html>