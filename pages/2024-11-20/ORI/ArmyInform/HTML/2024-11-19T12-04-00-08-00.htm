<html><body><h1>Командувач Сухопутних військ розповів про сотні зразків озброєння, отриманих ЗСУ з 2022 року</h1><hr/>Published Time: 2024-11-19T12:04:00+08:00<br>Author: Army Inform<br>Description: Про це розповів командувач Сухопутних військ ЗСУ генерал-лейтенант Олександр Павлюк в...<br>Images: <a href="https://armyinform.com.ua/wp-content/uploads/2023/08/25ee3fa99fd8f8800b1011702847c03081b6d07a.jpg">000000.jpg</a><br>Categories: Новини<br>Tags: Олександр Павлюк, Сухопутні війська ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="760" src="../Images/2024-11-19T12-04-00-08-00/000000.jpg" srcset="../Images/2024-11-19T12-04-00-08-00/000000.jpg" width="1024"> </img></figure><!-- .post-thumbnail -->
<p><strong> З початку 2022 року українські захисники отримали та освоїли сотні нових зразків озброєння та військової техніки. </strong></p>
<p>Про це розповів командувач Сухопутних військ ЗСУ генерал-лейтенант Олександр Павлюк в інтерв’ю <a href="https://www.ukrinform.ua/rubric-ato/3928478-oleksandr-pavluk-komanduvac-suhoputnih-vijsk-zsu.html" rel="nofollow" target="_blank">Укрінформу</a>.</p>
<p>«Це щонайменше вісім модифікацій танків, 10 типів БМП, дев’ять модифікацій БТР, понад 50 модифікацій самохідної та причіпної артилерії та РСЗВ, 16 модифікацій зенітно-ракетних комплексів, більш ніж 75 модифікацій засобів ближнього бою. Крім цього, маємо понад 11 модифікацій броньованих автофургонів», — сказав Олександр Павлюк</p>
<p>Він навів приклади найвідоміших найменувань військової техніки у Силах оборони: танки Abrams, Challenger 2,  Leopard-1 та Leopard-2 різних модифікацій, PT-91; БМП Bradley та Spartan, Marder, CV-90; БТР M1117, Stryker, VAB тощо; РСЗВ HIMARS, M270; безліч модифікацій ствольної самохідної та причіпної артилерії — PZH2000, ARCHER, AS-90, KRAB, CAESAR, M109, звісно, M777 та багато інших.</p>
<p>Олександр Павлюк додав, що також освоєно понад 20 модифікацій приладів спостереження та розвідки, 25 модифікацій безпілотних авіаційних комплексів.</p>
<p>Як повідомляла АрміяInform, Міністерство оборони кодифікувало та допустило до експлуатації в підрозділах Сил оборони повнопривідний <a href="https://armyinform.com.ua/2024/11/15/minoborony-dopustylo-do-ekspluatacziyi-u-sylah-oborony-broneavtomobil-zubr/">бронеавтомобіль підвищеної прохідності «Зубр»</a> та дистанційно <a href="https://armyinform.com.ua/2024/11/14/minoborony-kodyfikuvalo-dystanczijnyj-modul-vedennya-vognyu/">керований модуль «Пернач»</a> вітчизняного виробництва.</p>
</div><p>Source: <a href="https://armyinform.com.ua/2024/11/19/komanduvach-suhoputnyh-vijsk-rozpoviv-pro-sotni-zrazkiv-ozbroyennya-otrymanyh-zsu-z-2022-roku/">https://armyinform.com.ua/2024/11/19/komanduvach-suhoputnyh-vijsk-rozpoviv-pro-sotni-zrazkiv-ozbroyennya-otrymanyh-zsu-z-2022-roku/</a></p></body></html>