<html><body><h1>Синдром Курської операції: війська рф «хворіють» Курщиною — у ЗСУ діагностували симптоми</h1><hr/>Published Time: 2024-11-19T22:08:00+08:00<br>Author: Army Inform<br>Description: Про це в ефірі національного телемарафону «Єдині новини» розповів речник ОТУ «Сіверськ»...<br>Images: <a href="https://armyinform.com.ua/wp-content/uploads/2024/11/10-kurshhyna-armiya-inform.jpg">000000.jpg</a><br>Categories: Новини<br>Tags: Курська область, Курщина, ОТУ «Сіверськ»<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="719" src="../Images/2024-11-19T22-08-00-08-00/000000.jpg" srcset="../Images/2024-11-19T22-08-00-08-00/000000.jpg" width="1282"> </img></figure><!-- .post-thumbnail -->
<p><strong> Посилення обстрілів українського прикордоння, нарощування мінних загороджень уздовж північного кордону України та безрозсудні штурми з метою вибити підрозділи Сил оборони України з Курської області — такими є симптоми «хвороби» військ рф внаслідок Курської операції. </strong></p>
<p>Про це в ефірі національного телемарафону «Єдині новини» <a href="https://www.youtube.com/watch?v=j5TqaWCCdUg" rel="noopener" target="_blank">розповів</a> речник ОТУ «Сіверськ» полковник Вадим Мисник.</p>
<p>— Сотні кілометрів [уздовж] державного північного кордону ворог [мінує], збільшуючи свої мінні загородження. Такі заходи оборонні вони теж проводять, і це про щось каже — ми називаємо це синдромом Курської операції, — сказав він.</p>
<p>У самій Курській області російське командування нарощує сили і кидає своїх солдат у безрозсудні штурми з метою якомога швидше вибити Сили оборони України з території рф.</p>
<p>— Решту сил [росіяни] сконцентрували саме в Курській області. Тут вони і поспішають, і нервують. Кидають в бій все, що можна, перекидають сюди нові підрозділи, нові сили, щоб продовжувати натиск, — повідомив він.</p>
<p>Офіцер розповів, що впродовж доби бійці Сил оборони відбили понад 20 ворожих штурмів, не втративши жодного підконтрольного населеного пункту.</p>
<p>Раніше АрміяInform повідомляла, що <a href="https://armyinform.com.ua/2024/11/19/pokaraly-za-porushennya-osobystoyi-dystancziyi-5-droniv-znyshhyly-rosijsku-shturmovu-grupu-na-kurshhyni/">5 дронів знищили російську штурмову групу на Курщині</a>.</p>
</div><p>Source: <a href="https://armyinform.com.ua/2024/11/19/syndrom-kurskoyi-operacziyi-vijska-rf-hvoriyut-kurshhynoyu-u-zsu-diagnostuvaly-symptomy/">https://armyinform.com.ua/2024/11/19/syndrom-kurskoyi-operacziyi-vijska-rf-hvoriyut-kurshhynoyu-u-zsu-diagnostuvaly-symptomy/</a></p></body></html>