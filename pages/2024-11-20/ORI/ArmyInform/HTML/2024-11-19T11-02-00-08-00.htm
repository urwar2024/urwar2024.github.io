<html><body><h1>Міноборони запобігло втраті земельної ділянки Сил оборони вартістю понад 32 млн грн</h1><hr/>Published Time: 2024-11-19T11:02:00+08:00<br>Author: Army Inform<br>Description: Про це повідомили в МОУ.    Правоустановчі документи на земельну ділянку були відсутні,...<br>Images: <a href="https://armyinform.com.ua/wp-content/uploads/2021/12/photo_2021-12-10_12-16-09.jpg">000000.jpg</a><br>Categories: Новини<br>Tags: Міністерство оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-11-19T11-02-00-08-00/000000.jpg" srcset="../Images/2024-11-19T11-02-00-08-00/000000.jpg" width="1280"> <figcaption class="wp-caption-text">
		Міністерство оборони України</figcaption>
</img></figure><!-- .post-thumbnail -->
<p><strong> Міністерство оборони України запобігло втраті земельної ділянки Сил оборони вартістю понад 32 мільйона гривень. </strong></p>
<p>Про це <a href="https://mod.gov.ua/news/2024/11/19/minoboroni-zberezhe-dilyanku-zemel-oboroni-vartistyu-ponad-32-mln-grn-zavdyaki-vnutrishnomu-auditu" rel="nofollow" target="_blank">повідомили</a> в МОУ.</p>
<p>Правоустановчі документи на земельну ділянку були відсутні, водночас було здійснено самовільну забудову.</p>
<p>Це порушення виявила Служба внутрішнього аудиту Міноборони під час перевірки діяльності квартирно-експлуатаційних підрозділів та окремої військової частини.</p>
<p>Загалом було встановлено порушень, недоліків та ризиків в управлінні ресурсами на понад 80 млн грн.</p>
<p>«Своєчасна ідентифікація та дослідження ризику дозволить оформити необхідну документацію та забезпечити використання земель оборони для задоволення нагальних потреб Збройних сил України. Внутрішній аудит — це системна та злагоджена робота, одним з ключових завдань якої є запобігання фактам незаконного, неефективного та нерезультативного використання бюджетних коштів та інших активів», — зазначив директор Департаменту внутрішнього аудиту Міністерства оборони України полковник Олександр Титковський.</p>
<p>Крім того, за результатами перевірки забезпечено відшкодування, усунуто порушень і недоліків на загальну суму понад 30 млн грн.</p>
</div><p>Source: <a href="https://armyinform.com.ua/2024/11/19/minoborony-zapobiglo-vtrati-zemelnoyi-dilyanky-syl-oborony-vartistyu-ponad-32-mln-grn/">https://armyinform.com.ua/2024/11/19/minoborony-zapobiglo-vtrati-zemelnoyi-dilyanky-syl-oborony-vartistyu-ponad-32-mln-grn/</a></p></body></html>