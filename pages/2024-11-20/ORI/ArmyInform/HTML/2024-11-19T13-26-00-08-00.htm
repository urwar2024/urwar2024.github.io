<html><body><h1>Володимир Зеленський заявив про необхідність призначити військового омбудсмена</h1><hr/>Published Time: 2024-11-19T13:26:00+08:00<br>Author: Army Inform<br>Description: Про це сказав Президент України Володимир Зеленський, представляючи у Верховній Раді План...<br>Images: <a href="https://armyinform.com.ua/wp-content/uploads/2024/10/zelenskyj_zvernennya-1.jpeg">000000.jpeg</a><br>Categories: Новини<br>Tags: військовий омбудсмен, Володимир Зеленський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" sizes="(max-width: 1236px) 100vw, 1236px" src="../Images/2024-11-19T13-26-00-08-00/000000.jpeg" srcset="../Images/2024-11-19T13-26-00-08-00/000000.jpeg" width="1236"> </img></figure><!-- .post-thumbnail -->
<p><strong> Міністерство оборони і військове командування мають обрати та призначити військового омбудсмена. </strong></p>
<p>Про це сказав Президент України Володимир Зеленський, представляючи у Верховній Раді План внутрішньої стійкості України.</p>
<p>«Особистість, яка буде користуватися передусім довірою військових і всього суспільства. Чекаю цього найближчим часом», — сказав Володимир Зеленський.</p>
<p>Він наголосив, що всередині Сил оборони мають бути конфіденційні можливості для воїнів вирішувати проблеми, що виникають через порушення їхніх прав.</p>
<p>«Зміна підходів в управлінні людьми в ЗСУ, в Національній гвардії України, а також поширення найкращих практик управління в підрозділах. Кожен командир зараз відповідає на одне і те саме питання — «Що потрібно в першу чергу?». Це особовий склад, це люди, комплектація бригад, дієве реальне навчання», — сказав Президент.</p>
<p>Володимир Зеленський також підкреслив, що потрібно говорити про складні речі в нашій армії, тому що ефективні рішення можливі лише за умови чесної розмови про мобілізацію, бронювання, систему СЗЧ.</p>
<p>«Проблеми потрібно вирішувати, а не замовчувати їх. Причини — з’ясовувати і прибирати», — сказав він.</p>
<p>Як повідомляла АрміяInform, Президент <a href="https://armyinform.com.ua/2024/11/19/prezydent-doruchyv-predstavyty-novu-systemu-kontraktiv-dlya-sluzhby-v-zsu/">доручив представити нову систему контрактів для служби в ЗСУ</a>.</p>
</div><p>Source: <a href="https://armyinform.com.ua/2024/11/19/volodymyr-zelenskyj-zayavyv-pro-neobhidnist-pryznachyty-vijskovogo-ombudsmena/">https://armyinform.com.ua/2024/11/19/volodymyr-zelenskyj-zayavyv-pro-neobhidnist-pryznachyty-vijskovogo-ombudsmena/</a></p></body></html>