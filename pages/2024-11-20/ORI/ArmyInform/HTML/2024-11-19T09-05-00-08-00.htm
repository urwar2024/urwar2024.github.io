<html><body><h1>1369 повітряних тривог у Києві: в ОВА розповіли, скільки дронів та ракет випустили по столиці за 1000 днів війни</h1><hr/>Published Time: 2024-11-19T09:05:00+08:00<br>Author: Army Inform<br>Description: Начальник Київської міської військової адміністрації Сергій Попко підбив підсумки цього...<br>Images: <a href="https://armyinform.com.ua/wp-content/uploads/2023/12/dron-tamadas-legvedelm-e1701929815247.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/1000-scaled.webp">000001.webp</a><br>Categories: Новини<br>Tags: 1000 днів Великої війни, stoprussia, агресія рф, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="375" src="../Images/2024-11-19T09-05-00-08-00/000000.jpg" srcset="../Images/2024-11-19T09-05-00-08-00/000000.jpg" width="632"> </img></figure><!-- .post-thumbnail -->
<p><strong> Київ відзначає 1000 днів героїчного протистояння російській агресії. За час широкомасштабного вторгнення на столицю було оголошено 1369 повітряних тривог, сумарною тривалістю понад 1553 години. </strong></p>
<p>Начальник Київської міської військової адміністрації Сергій Попко <a href="https://t.me/VA_Kyiv/9513" rel="nofollow" target="_blank">підбив підсумки</a> цього непростого періоду.</p>
<p><strong>Російські війська випустили по Києву понад 2500 одиниць сучасного озброєння, зокрема:</strong></p>
<ul>
<li>БПЛА різних типів — понад 1600;</li>
<li>Крилаті ракети Х-101, «Іскандер-К», Х-69 — майже 800;</li>
<li>Балістичні ракети «Іскандер-М», KN-23 — близько 90;</li>
<li>Аеробалістичні ракети «Кинджал» — майже 40;</li>
<li>Гіперзвукові ракети «Циркон» — 6.</li>
</ul>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Лише цього року агресор застосував проти Києва майже 1250 ракет і дронів. Наймасовіший повітряний удар включав запуск близько 80 одиниць зброї.</div>
<p>Попри ці жахливі цифри, завдяки зусиллям Сил ППО та мобільних вогневих груп більшість атак було відбито.</p>
<p>«У ХХІ столітті столиця європейської держави вистояла під тисячами ракет і дронів. Уявіть, що було б, якби всі вони досягли своїх цілей?» — наголосив Попко.</p>
<p>Начальник КМВА закликав не забувати про героїв, які захищають країну, підтримувати військових та допомагати їм усім можливим.</p>
<p>«З вашою підтримкою та міцним тилом ми наближаємо мир і нашу перемогу. Слава ЗСУ! Слава Україні!» — підсумував він.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/11/19/1000-dniv-shyrokomasshtabnoyi-vijny-hronologiya-zla/" target="_blank"><div class="ai-readalso-content"><div class="ai-readalso-title">1000 днів широкомасштабної війни: мілітарі історик назвав знакові події</div></div><div class="ai-readalso-thumbnail"><img alt="1000 днів широкомасштабної війни: мілітарі історик назвав знакові події" src="../Images/2024-11-19T09-05-00-08-00/000001.png" srcset="../Images/2024-11-19T09-05-00-08-00/000001.png"/></div></a></figure>
</div><p>Source: <a href="https://armyinform.com.ua/2024/11/19/1369-povitryanyh-tryvog-u-kyyevi-v-ova-rozpovily-skilky-droniv-ta-raket-vypustyly-po-stolyczi-za-1000-dniv-vijny/">https://armyinform.com.ua/2024/11/19/1369-povitryanyh-tryvog-u-kyyevi-v-ova-rozpovily-skilky-droniv-ta-raket-vypustyly-po-stolyczi-za-1000-dniv-vijny/</a></p></body></html>