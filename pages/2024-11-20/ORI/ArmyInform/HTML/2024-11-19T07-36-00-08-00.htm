<html><body><h1>У ВМС ЗСУ повідомили, скільки ракетоносіїв ворог вивів у Чорне море</h1><hr/>Published Time: 2024-11-19T07:36:00+08:00<br>Author: Army Inform<br>Description: Про це повідомили Військово-Морські Сили ЗСУ.    В Азовському морі ворожі кораблі...<br>Images: <a href="https://armyinform.com.ua/wp-content/uploads/2022/09/raketa-kalibr-pusk-chorne-more.jpg">000000.jpg</a><br>Categories: Новини<br>Tags: азовське море, ВМС ЗСУ, Чорне море<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-11-19T07-36-00-08-00/000000.jpg" srcset="../Images/2024-11-19T07-36-00-08-00/000000.jpg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> У Чорному морі станом на ранок 19 листопада перебувають 6 ворожих кораблів, які є носіями крилатих ракет «Калібр» загальним залпом до 24 ракет. </strong></p>
<p>Про це <a href="https://t.me/ukrainian_navy/9852" rel="nofollow" target="_blank">повідомили</a> Військово-Морські Сили ЗСУ.</p>
<p>В Азовському морі ворожі кораблі відсутні. У Середземному морі перебувають три 3 ворожі кораблі, які є носіями крилатих ракет «Калібр» загальним залпом до 24 ракет.</p>
<p>За добу в інтересах рф Керченською протокою до Чорного моря пройшли 16 суден, з них 11 продовжили рух у напрямку протоки Босфор. До Азовського моря пройшли 11 суден, чотири з них рухались з протоки Босфор.</p>
<p>«рф продовжує порушувати Міжнародну конвенцію з охорони людського життя на морі 1974 р. (SOLAS), вимикаючи системи автоматичної ідентифікації», — йдеться у заяві ВМС ЗСУ.</p>
<p>Як повідомляла АрміяInform, Україна успішно <a href="https://armyinform.com.ua/2024/11/18/rustem-umyerov-ukrayina-naroshhuye-vyrobnycztvo-raket/">масштабувала серійне виробництво</a> крилатих ракет Р-360 «Нептун» з удосконаленням для ураження цілей на дальших відстанях. Саме ракетний комплекс «Нептун» знищив флагман Чорноморського флоту росії — крейсер «Москва»</p>
</div><p>Source: <a href="https://armyinform.com.ua/2024/11/19/u-vms-zsu-povidomyly-skilky-raketonosiyiv-vorog-vyviv-u-chorne-more/">https://armyinform.com.ua/2024/11/19/u-vms-zsu-povidomyly-skilky-raketonosiyiv-vorog-vyviv-u-chorne-more/</a></p></body></html>