<html><body><h1>Рустем Умєров: Силу українських розробок вже відчули на собі військові аеродроми і бази ворога</h1><hr/>Published Time: 2024-11-19T14:14:00+08:00<br>Author: Army Inform<br>Description: Про це заявив Міністр оборони України Рустем Умєров.    «3925 днів російської агресії...<br>Images: <a href="https://armyinform.com.ua/wp-content/uploads/2024/11/5325530018933235424.jpg">000000.jpg</a><br>Categories: Важливо, Новини<br>Tags: далекобійна зброя, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-19T14-14-00-08-00/000000.jpg" srcset="../Images/2024-11-19T14-14-00-08-00/000000.jpg" width="1600"> </img></figure><!-- .post-thumbnail -->
<p><strong> Можливості України завдавати далекобійних ударів стали очевидними для всього світу. </strong></p>
<p>Про це <a href="https://t.me/ministry_of_defense_ua/11022" rel="nofollow" target="_blank">заявив</a> Міністр оборони України Рустем Умєров.</p>
<p>«3925 днів російської агресії проти України, яка розпочалася з тимчасової окупації Криму. 1000 днів повномасштабного вторгнення. Наша відповідь окупантам — мова сили. Це єдина мова, яку розуміє диктатор. І ця сила — це, зокрема, наші українські далекобійні дрони», — заявив міністр.</p>
<p>Він нагадав, що півтора року тому Президент поставив завдання створити та масштабувати сучасні засоби далекобійного ураження.</p>
<p>«Сьогодні можливості нашого DeepStrike стали очевидними для всього світу. Силу українських розробок вже відчули на собі військові аеродроми, бази, склади палива ворога на сотні й тисячі кілометрів углиб росії. Ми не зупиняємося на досягнутому», — зазначив Рустем Умєров.</p>
<p>Міністр взяв участь у зустрічі з виробниками далекобійних засобів ураження. Обговорили перспективи, плани, укладення довгострокових контрактів і підходи до посилення ефективності всієї галузі.</p>
<p>«Наша мета — створювати засоби, здатні вражати цілі на максимально можливій відстані з максимальною точністю. DeepStrike — це внесок у нашу перемогу. Дякую усім, хто щоденно працює над посиленням оборонного потенціалу України. Залишаємося на звʼязку з кожним виробником, щоб оперативно вирішувати питання і разом наближати нашу перемогу», — сказав Рустем Умєров.</p>
<p>Як повідомляла АрміяInform, головним гарантом стійкості України <a href="https://armyinform.com.ua/2024/11/19/neptuny-drony-ta-innovacziyi-glava-derzhavy-vyznachyv-te-shho-garantuye-krayini-stijkist/">має стати зброя</a> — 30 тисяч далекобійних дронів, 3 тисячі крилатих ракет та хвиля технологічних інновацій.</p>
</div><p>Source: <a href="https://armyinform.com.ua/2024/11/19/rustem-umyerov-sylu-ukrayinskyh-rozrobok-vzhe-vidchuly-na-sobi-vijskovi-aerodromy-i-bazy-voroga/">https://armyinform.com.ua/2024/11/19/rustem-umyerov-sylu-ukrayinskyh-rozrobok-vzhe-vidchuly-na-sobi-vijskovi-aerodromy-i-bazy-voroga/</a></p></body></html>