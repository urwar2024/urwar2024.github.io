<html><body><h1>Україна та Хорватія посилюють співпрацю у сфері гуманітарного розмінування</h1><hr/>Published Time: 2024-11-19T16:21:00+08:00<br>Author: Army Inform<br>Description: Про це повідомляє Головне управління протимінної діяльності, цивільного захисту та...<br>Images: <a href="https://armyinform.com.ua/wp-content/uploads/2024/11/5325608006949398012.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/5325608006949398010.jpg">000001.jpg</a>&nbsp;<a href="https://armyinform.com.ua/wp-content/uploads/2024/11/5325608006949398011.jpg">000002.jpg</a><br>Categories: Новини<br>Tags: stoprussia, агресія рф, війна, вторгнення рф, допомога партнерів<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="756" src="../Images/2024-11-19T16-21-00-08-00/000000.jpg" srcset="../Images/2024-11-19T16-21-00-08-00/000000.jpg" width="1014"> </img></figure><!-- .post-thumbnail -->
<p><strong> У Хорватії відбулася зустріч делегації Міністерства оборони України з представниками Хорватського центру протимінної діяльності в межах проєкту ЄС «Підтримка в зміцненні гуманітарного розмінування в Україні». </strong></p>
<p>Про це <a href="https://t.me/National_Mine_Action_Authority/483" rel="nofollow" target="_blank">повідомляє</a> Головне управління протимінної діяльності, цивільного захисту та екологічної безпеки.</p>
<p>Делегацію очолив начальник Головного управління протимінної діяльності, цивільного захисту та екологічної безпеки полковник Руслан Берегуля.</p>
<p><strong>Основні теми обговорення:</strong></p>
<ul>
<li>обмін досвідом у галузі протимінної діяльності;</li>
<li>стандартизація процесів гуманітарного розмінування;</li>
<li>заходи з ідентифікації та вилучення вибухонебезпечних предметів;</li>
<li>контроль якості виконання робіт.</li>
</ul>
<p>Полковник Руслан Берегуля поінформував хорватських партнерів про прогрес України в гуманітарному розмінуванні, наголосивши на важливості міжнародної підтримки. Він підкреслив, що досвід і технічна допомога від Хорватії є ключовими для підвищення ефективності робіт на деокупованих територіях.</p>
<p>«Використання хорватського досвіду дозволяє рятувати життя українців. Ми вдячні за підтримку та допомогу наших міжнародних партнерів», — зазначив Руслан Берегуля.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="642055,642054" data-itemtag="dl" data-link="file" data-max-width="100%" data-ratio="1.7135207496653" data-size="large" data-width="1280"><div class="gallery galleryid-642051 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/5325608006949398010.jpg" href="https://armyinform.com.ua/wp-content/uploads/2024/11/5325608006949398010.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-19T16-21-00-08-00/000001.jpg" srcset="../Images/2024-11-19T16-21-00-08-00/000001.jpg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/11/5325608006949398011.jpg" href="https://armyinform.com.ua/wp-content/uploads/2024/11/5325608006949398011.jpg"><img alt="" class="attachment-thumbnail size-thumbnail" height="150" loading="lazy" src="../Images/2024-11-19T16-21-00-08-00/000002.jpg" srcset="../Images/2024-11-19T16-21-00-08-00/000002.jpg" width="150"/></a>
</dt></dl>
</div>
</div>
<p>Представники Хорватського центру відзначили значний прогрес України у звільненні територій від вибухонебезпечних предметів, гнучкість та ефективність української системи протимінної діяльності, а також її відкритість до співпраці.</p>
<p>Українська делегація відвідала одну з ділянок, яку розміновує уряд Хорватії. Було продемонстровано використання машин механізованого розмінування та мінно-розшукових собак. Цей комбінований підхід зацікавив українських фахівців.</p>
<p>У межах заходу відбулася зустріч із послом України в Хорватії Василем Кириличем, який підтвердив готовність хорватської сторони продовжувати підтримку України, зокрема у сфері гуманітарного розмінування.</p>
<p>Співпраця між Україною та Хорватією є важливим кроком у зміцненні безпеки та поверненні територій до мирного життя.</p>
<p>Як повідомляла АрміяInform, <a href="https://armyinform.com.ua/2024/11/17/20-fahivcziv-zavershyly-kurs-ekologichnogo-audytu-dlya-gumanitarnogo-rozminuvannya/">20 перших військових екологічних аудиторів отримали свідоцтва</a>, завершивши навчання на базі Державної екологічної академії післядипломної освіти та управління.</p>
</div><p>Source: <a href="https://armyinform.com.ua/2024/11/19/ukrayina-ta-horvatiya-posylyuyut-spivpraczyu-u-sferi-gumanitarnogo-rozminuvannya/">https://armyinform.com.ua/2024/11/19/ukrayina-ta-horvatiya-posylyuyut-spivpraczyu-u-sferi-gumanitarnogo-rozminuvannya/</a></p></body></html>