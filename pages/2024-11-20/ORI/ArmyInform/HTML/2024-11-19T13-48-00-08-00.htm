<html><body><h1>«Нептуни», дрони та інновації — глава держави визначив те, що гарантує країні cтійкість</h1><hr/>Published Time: 2024-11-19T13:48:00+08:00<br>Author: Army Inform<br>Description: Про це заявив Президент Зеленський, який представив у Верховній Раді План внутрішньої...<br>Images: <a href="https://armyinform.com.ua/wp-content/uploads/2021/08/neptun.jpg">000000.jpg</a><br>Categories: Новини<br>Tags: Виступ Президента України, Володимир Зеленський, далекобійні дрони, зброя для України, оборонні технології, Озброєння та техніка, ПКР «Нептун»<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="650" src="../Images/2024-11-19T13-48-00-08-00/000000.jpg" srcset="../Images/2024-11-19T13-48-00-08-00/000000.jpg" width="1200"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> Головним гарантом має стати зброя — 30 тисяч далекобійних дронів, 3 тисячі крилатих ракет та хвиля технологічних інновацій. </strong></p>
<p>Про це заявив Президент Зеленський, який <a href="https://www.facebook.com/zelenskyy.official/videos/1109872667153086/" rel="nofollow" target="_blank">представив</a> у Верховній Раді План внутрішньої стійкості.</p>
<p>За словами Президента Володимира Зеленського, країна максимально розвиває військове виробництво. Так, цього року випустили більш ніж 2,5 мільйонів мінометних пострілів і артилерійських снарядів. Наступна мета — 30 тисяч далекобійних дронів та 3 тисячі ракет. Крім того, за словами Президента, потрібно випереджати росію в технологіях.</p>
<p>«Заради цього в Україні впроваджується формат Технологічної Ставки. У цьому форматі, на регулярній основі будемо збирати найкращих фахівців та найкорисніші технологічні ідеї. Перше засідання нашої Ставки відбудеться вже на початку грудня», — заявив Президент.</p>
<p>За словами глави держави, саме міцний оборонно-промисловий комплекс України здатен забезпечити нашій державі самостійність у виборі військової стратегії. Навіть без ядерної зброї Україна може знайти конвенційні інструменти стримування рф.</p>
<p>Як <a href="https://armyinform.com.ua/2024/11/19/volodymyr-zelenskyj-zayavyv-pro-neobhidnist-pryznachyty-vijskovogo-ombudsmena/">повідомляла</a> АрміяInform, Володимир Зеленський заявив про необхідність призначити військового омбудсмена.</p>
</div><p>Source: <a href="https://armyinform.com.ua/2024/11/19/neptuny-drony-ta-innovacziyi-glava-derzhavy-vyznachyv-te-shho-garantuye-krayini-stijkist/">https://armyinform.com.ua/2024/11/19/neptuny-drony-ta-innovacziyi-glava-derzhavy-vyznachyv-te-shho-garantuye-krayini-stijkist/</a></p></body></html>