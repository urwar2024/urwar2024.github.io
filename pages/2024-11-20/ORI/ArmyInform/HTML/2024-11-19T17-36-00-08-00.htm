<html><body><h1>На Сумщині 4 російських військових отримали строки за крадіжку</h1><hr/>Published Time: 2024-11-19T17:36:00+08:00<br>Author: Army Inform<br>Description: Про це повідомила 19 листопада прокуратура Сумської області.    Під час окупації села...<br>Images: <a href="https://armyinform.com.ua/wp-content/uploads/2023/10/rosiyany-ubyvczi.jpg">000000.jpg</a><br>Categories: Новини<br>Tags: воєнні злочини рф, Сумщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-11-19T17-36-00-08-00/000000.jpg" srcset="../Images/2024-11-19T17-36-00-08-00/000000.jpg" width="1200"> <figcaption class="wp-caption-text">
		Воєнні злочини зс рф. Колаж АрміяInform</figcaption>
</img></figure><!-- .post-thumbnail -->
<p><strong> До 10 років тюрми заочно засуджено 4 військових рф, які під час окупації Сумщини вигнали цивільних з будинку та викрали всю побутову техніку. </strong></p>
<p>Про це <a href="https://t.me/prokuraturasumy/3760" rel="nofollow" target="_blank">повідомила 19 листопада</a> прокуратура Сумської області.</p>
<p>Під час окупації села Ворожба Лебединської територіальної громади у березні 2022 року четверо військовослужбовців рф увірвались у будинок мирних жителів та, погрожуючи їм зброєю, змусили покинути своє житло.</p>
<p>При цьому військові обстріляли дві автівки, що стояли у дворі. Відтак хазяйка будинку разом зі своїм сином та 81-річною матір’ю вимушені були йти пішки та шукати прихисток в односельців.</p>
<p>Надалі в будинку потерпілих росіяни облаштували свій штаб. Після того, як окупанти втекли з громади, люди повернулись у будинок і виявили зникнення всієї побутової та садової техніки. Окупанти викрали також 700 доларів із сумки жінки.</p>
<p>Як повідомляла АрміяInform, на Донеччині розпочато розслідування <a href="https://armyinform.com.ua/2024/11/14/na-donechchyni-rozpochato-rozsliduvannya-za-faktom-vbyvstva-okupantamy-misczevoyi-meshkanky/">за фактом вбивства</a> окупантами місцевої мешканки.</p>
</div><p>Source: <a href="https://armyinform.com.ua/2024/11/19/na-sumshhyni-4-rosijskyh-vijskovyh-otrymaly-stroky-za-kradizhku/">https://armyinform.com.ua/2024/11/19/na-sumshhyni-4-rosijskyh-vijskovyh-otrymaly-stroky-za-kradizhku/</a></p></body></html>