<html><body><h1>Володимир Зеленський і Метте Фредеріксен відвідали поранених українських воїнів</h1><hr/>Published Time: 2024-11-19T20:06:00+08:00<br>Author: Army Inform<br>Description: Про це увечері 19 листопада повідомив сайт Президента.    Володимир Зеленський і Метте...<br>Images: <a href="https://armyinform.com.ua/wp-content/uploads/2024/11/zelenskyj_shpytal.jpeg">000000.jpeg</a><br>Categories: Новини<br>Tags: Данія, Президент України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-11-19T20-06-00-08-00/000000.jpeg" srcset="../Images/2024-11-19T20-06-00-08-00/000000.jpeg" width="1042"> </img></figure><!-- .post-thumbnail -->
<p><strong> Президент України Володимир Зеленський і Прем’єр-міністр Данії Метте Фредеріксен відвідали клінічний госпіталь, де лікуються поранені українські військові. </strong></p>
<p>Про це <a href="https://www.president.gov.ua/news/volodimir-zelenskij-i-mette-frederiksen-vidvidali-poranenih-94525" rel="nofollow" target="_blank">увечері 19 листопада</a> повідомив сайт Президента.</p>
<p>Володимир Зеленський і Метте Фредеріксен, зокрема, поспілкувалися з воїнами, які зазнали поранень у боях на Курщині, на Куп’янському та Лиманському напрямках.</p>
<p>Президент відзначив захисників орденами «За мужність» ІІ та ІІІ ступенів.</p>
<p>«Дякую вам за службу, за захист нашої держави. Одужуйте якомога швидше», — сказав Володимир Зеленський.</p>
<p>Президент також вручив військовим медикам орден княгині Ольги ІІІ ступеня та медалі «За військову службу Україні».</p>
<p>«Дякую за те, що ви робите для наших хлопців. Велика повага за вашу роботу, за збереження життів. Низький вам уклін за це», — зазначив Президент.</p>
<p>Крім того, лідери оглянули обладнання, яке медики використовують для проведення операцій, а також ознайомилися з проєктом будівництва нового приймального відділення, розрахованого на 40 пацієнтів одночасно.</p>
<p>У ньому будуть розташовані діагностичний центр, оглядова кімната, маніпуляційний кабінет і відділення інтенсивної терапії. Воно також буде інтегроване в перехід між хірургічним і травматологічним корпусами, що забезпечить швидкий і безбарʼєрний доступ до трьох будівель у комплексі.</p>
<p>Як повідомляла АрміяInform, <a href="https://armyinform.com.ua/2024/11/19/daniya-nadast-ukrayini-130-mln-yevro-na-rozvytok-oboronnoyi-promyslovosti/">Данія надасть Україні</a> 130 млн євро на розвиток оборонної промисловості.</p>
<p> </p>
</div><p>Source: <a href="https://armyinform.com.ua/2024/11/19/volodymyr-zelenskyj-i-mette-frederiksen-vidvidaly-poranenyh-ukrayinskyh-voyiniv/">https://armyinform.com.ua/2024/11/19/volodymyr-zelenskyj-i-mette-frederiksen-vidvidaly-poranenyh-ukrayinskyh-voyiniv/</a></p></body></html>