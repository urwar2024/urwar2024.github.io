<html><body><h1>ЗСУ стримують ворога: росіяни 135 разів намагалися прорвати оборону наших військ</h1><hr/>Published Time: 2024-11-19T07:17:00+08:00<br>Author: Army Inform<br>Description: Про це інформує Генеральний штаб ЗС України.  Загарбники завдали по території України два...<br>Images: <a href="https://armyinform.com.ua/wp-content/uploads/2024/05/444952202_800506022262478_9083311165709797304_n.jpg">000000.jpg</a><br>Categories: Новини<br>Tags: stoprussia, агресія рф, війна, вторгнення рф, ГШ ЗСУ, Хроніка оборони<br><div class="single-content">
<figure class="post-thumbnail">
<img alt="ЗСУ" class="attachment-post-thumbnail size-post-thumbnail wp-post-image" height="1067" sizes="(max-width: 1600px) 100vw, 1600px" src="../Images/2024-11-19T07-17-00-08-00/000000.jpg" srcset="../Images/2024-11-19T07-17-00-08-00/000000.jpg" width="1600"> <figcaption class="wp-caption-text">
		ЗСУ. Джерело фото: facebook.com/GeneralStaff.ua</figcaption>
</img></figure><!-- .post-thumbnail -->
<p><strong> На фронті відбулося 135 бойових зіткнень. Українські захисники продовжують рішуче давати відсіч спробам противника просунутися вглиб нашої території, завдаючи йому вогневого ураження. </strong></p>
<p class="">Про це <a href="https://www.facebook.com/GeneralStaff.ua/posts/pfbid02Fc4Mp31aMa9NUDn1h7RutFYrTHCMU9sniVD6vy8thVF4YFoiEzYAe9xpSpWRJ41vl" rel="nofollow" target="_blank">інформує</a> Генеральний штаб ЗС України.</p>
<p class="">Загарбники завдали по території України два ракетні удари із використанням двох ракет, 65 авіаударів, скинувши 97 керованих авіаційних бомб.</p>
<p class="">Крім цього, залучили для ураження 678 дронів-камікадзе та здійснили понад 3930 обстрілів по позиціях наших військ і населених пунктах.</p>
<p class=""><strong class="">На Харківському напрямку</strong> противник шість разів штурмував позиції наших підрозділів у районі Вовчанська, Сили оборони відбили всі спроби противника просунутись вперед.</p>
<p class=""><div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">На даному напрямку противник втратив 89 військовослужбовців вбитими та пораненими, окрім того, українські воїни знищили 31 БПЛА, дві одиниці автомобільного та дві — спеціального транспорту окупантів. Також пошкодили танк, дві артилерійські системи та 11 автомобілів.</div></p>
<p class=""><strong class="">На Куп’янському напрямку</strong> ворог проводив наступальні дії біля Кругляківки та Лозового. Українські захисники зупинили всі дев’ять ворожих атак.</p>
<p class=""><strong class="">На Лиманському напрямку</strong> російські загарбники чотири рази штурмували позиції Сил оборони поблизу Новолюбівки, Торського та Білогорівки, отримали відсіч.</p>
<p class=""><strong class="">На Торецькому напрямку</strong> відбулося чотири боєзіткнення. Ворог штурмував позиції українських підрозділів біля Щербинівки та в районі Торецька. Всі атаки агресора відбито.</p>
<p class=""><strong class="">На Покровському напрямку</strong> противник 35 разів атакував у районах Миролюбівки, Променя, Лисівки, Петрівки, Пустинки та Новоолексіївки. Наші захисники відбили 27 штурмів, ще вісім боєзіткнень тривають.</p>
<p class=""><div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">На цьому напрямку, за попередніми даними, було знешкоджено 285 окупантів, з них 119 — безповоротно. Також знищено танк, три артсистеми, дев’ять автомобілів та два мотоцикли, окрім цього пошкоджено три танка, дві гармати, три бойових броньованих машини, дві одиниці автомобільного транспорту та два мотоцикли.</div></p>
<p class=""><strong class="">На Курахівському напрямку</strong> ворог здійснив 26 спроб прорвати нашу оборону поблизу населених пунктів Берестки, Сонцівка, Вознесенка, Дальнє, Єлизаветівка, Катеринівка та Антонівка. Шістнадцять боєзіткнень завершено, ще десять — досі тривають.</p>
<p class=""><strong class="">На Времівському напрямку</strong> противник 14 разів атакував наші підрозділи біля Трудового, Роздольного, Макарівки, Рівнополя та Новодарівки. Українські захисники стійко тримають оборону, досі триває вісім бойових зіткнень.</p>
<p class="">Також вісім разів ворог марно атакував наших оборонців <strong class="">на Придніпровському напрямку</strong>.</p>
<p class=""><strong class="">На Курщині</strong> Сили оборони відбили дев’ятнадцять штурмів російських загарбників, бої не припиняються.</p>
<p class="">На інших напрямках — без особливих змін.</p>
<p class="">Також у відомстві відзначили воїнів 102 окремої бригади територіальної оборони імені полковника Дмитра Вітовського, які ефективно нищать ворога, завдаючи йому вагомих втрат у живій силі та техніці.</p>
<p>Як повідомляла АрміяInform, <a href="https://armyinform.com.ua/2024/11/18/v-zsu-povidomyly-kilkist-snaryadiv-yaku-vytratyly-u-2023-roczi/">у ЗСУ повідомили про кількість снарядів, яку витратили у 2023 році</a>.</p>
</div><p>Source: <a href="https://armyinform.com.ua/2024/11/19/zsu-strymuyut-voroga-rosiyany-135-raziv-namagalysya-prorvaty-oboronu-nashyh-vijsk/">https://armyinform.com.ua/2024/11/19/zsu-strymuyut-voroga-rosiyany-135-raziv-namagalysya-prorvaty-oboronu-nashyh-vijsk/</a></p></body></html>