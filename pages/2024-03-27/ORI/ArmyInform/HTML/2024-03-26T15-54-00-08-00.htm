<html><body><h1>Володимир Зеленський змінив керівника Служби зовнішньої розвідки України</h1><hr/>Published Time: 2024-03-26T15:54:00+08:00<br>Author: Army Inform<br>Description: Відповідний указ розміщений на сайті глави держави.    «Звільнити Литвиненка Олександра...<br>Images: <a href="https://armyinform.com.ua/wp-content/uploads/2023/04/sluzhba-zovnishnoyi-rozvidky-ukrayiny-vazhlyvo-e1690294253253.jpg">000000.jpg</a><br>Categories: Новини<br>Tags: Служба зовнішньої розвідки України<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="561" src="../Images/2024-03-26T15-54-00-08-00/000000.jpg" srcset="../Images/2024-03-26T15-54-00-08-00/000000.jpg" width="1200"> </img></figure><!-- .post-thumbnail -->
<p><strong> Президент України Володимир Зеленський підписав указ про звільнення Олександра Литвиненка з посади голови Служби зовнішньої розвідки. </strong></p>
<p>Відповідний <a href="https://www.president.gov.ua/documents/1892024-50209" rel="nofollow" target="_blank">указ</a> розміщений на сайті глави держави.</p>
<p>«Звільнити Литвиненка Олександра Валерійовича з посади Голови Служби зовнішньої розвідки України», — йдеться в тексті документа.</p>
<p>Олександр Литвиненко очолював Службу зовнішньої розвідки України з липня 2021 року.</p>
<p>Іншим <a href="https://www.president.gov.ua/documents/1892024-50209" rel="nofollow" target="_blank">указом</a> Президент призначив новим очільником відомства Олега Іващенка.</p>
<p>«Призначити Іващенка Олега Івановича Головою Служби зовнішньої розвідки України», — йдеться в тексті указу.</p>
<p>Олег Іващенко раніше обіймав посаду заступника начальника Головного управління розвідки МОУ.</p>
<p>Як повідомляла АрміяInform, Президент України Володимир Зеленський <a href="https://armyinform.com.ua/2024/03/26/prezydent-pryznachyv-novogo-sekretarya-rnbo/">звільнив</a> Олексія Данілова з посади Секретаря РНБО і призначив на його місце очільника Служби зовнішньої розвідки Олександра Литвиненка.</p>
</div><p>Source: <a href="https://armyinform.com.ua/2024/03/26/volodymyr-zelenskyj-zminyv-kerivnyka-sluzhby-zovnishnoyi-rozvidky-ukrayiny/">https://armyinform.com.ua/2024/03/26/volodymyr-zelenskyj-zminyv-kerivnyka-sluzhby-zovnishnoyi-rozvidky-ukrayiny/</a></p></body></html>