<html><body><h1>Біженцям з Сумщини буде платити ООН</h1><hr/>Published Time: 2024-03-26T21:52:00+08:00<br>Author: Army Inform<br>Description: Допомога виплачується протягом трьох місяців за рахунок Управління Верховного комісара...<br>Images: <a href="https://armyinform.com.ua/wp-content/uploads/2023/03/agentstvo-oon.jpg">000000.jpg</a><br>Categories: Новини<br>Tags: внутрішньо переміщені особи, Сумщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="576" sizes="(max-width: 576px) 100vw, 576px" src="../Images/2024-03-26T21-52-00-08-00/000000.jpg" srcset="../Images/2024-03-26T21-52-00-08-00/000000.jpg" width="576"> </img></figure><!-- .post-thumbnail -->
<p><strong> Для евакуйованого населення Сумської області передбачена фінансова допомога в розмірі 3600 грн на особу в місяць.  </strong></p>
<p>Допомога виплачується протягом трьох місяців за рахунок Управління Верховного комісара ООН у справах біженців.</p>
<p>Про це <a href="https://www.kmu.gov.ua/news/evakuatsiia-na-sumshchyni-dopomoha-naselenniu-maie-buty-vchasnoiu-ta-skoordynovanoiu" rel="nofollow" target="_blank">повідомив 26 березня</a> Кабінет Міністрів України.</p>
<p>Подати заявку на отримання допомоги можна у пунктах збору даних БФ «Право на захист».</p>
<p>Гуманітарна місія «Проліска» також сприяє виїзду мирного населення з небезпечних регіонів. У тому числі організовує спеціальну медичну евакуацію маломобільних, важкохворих людей та людей з інвалідністю на спеціалізованому транспорті в супроводі медичного персоналу.</p>
<p>Також йшлося про підтримку місць тимчасового перебування внутрішньо переміщених осіб з Сумщини. Міжнародні партнери висловили готовність забезпечити їх харчовими продуктами. Зокрема, представники Гуманітарної організації «Людина в біді» запевнили, що допоможуть запасами питної води та місткостями для її зберігання.</p>
<p>Як <a href="https://armyinform.com.ua/2024/03/23/u-troh-naselenyh-punktah-sumshhyny-ogolosyly-prymusovu-evakuacziyu-ditej-cherez-vorozhi-obstrily/">повідомляла АрміяInform</a>, у трьох населених пунктах Сумщини оголосили примусову евакуацію дітей через ворожі обстріли.</p>
<p> </p>
</div><p>Source: <a href="https://armyinform.com.ua/2024/03/26/bizhenczyam-z-sumshhyny-bude-platyty-oon/">https://armyinform.com.ua/2024/03/26/bizhenczyam-z-sumshhyny-bude-platyty-oon/</a></p></body></html>