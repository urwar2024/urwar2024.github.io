<html><body><h1>У Києві ще 626 мобілізованих отримали одноразову виплату в розмірі 30 000 грн</h1><hr/>Published Time: 2024-03-26T14:38:00+08:00<br>Author: Army Inform<br>Description: Про це повідомляє  Київська міська державна адміністрація.  Одноразова матеріальна...<br>Images: <a href="https://armyinform.com.ua/wp-content/uploads/2023/03/sol_9938-groshi-1536x1024-1.jpg">000000.jpg</a><br>Categories: Новини<br>Tags: грошова виплата, КМДА, мобілізовані до ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="800" src="../Images/2024-03-26T14-38-00-08-00/000000.jpg" srcset="../Images/2024-03-26T14-38-00-08-00/000000.jpg" width="1200"> <figcaption class="wp-caption-text">
		Фото ілюстративне</figcaption>
</img></figure><!-- .post-thumbnail -->
<p><strong> У столиці ще 626 військовослужбовців, яких мобілізували у Збройні Сили України після 1 грудня 2023 року, отримали матеріальну допомогу в розмірі 30 тис. грн. </strong></p>
<p style="font-weight: 400;">Про це <a href="https://kyivcity.gov.ua/news/mobilizovani_v_kiyevi_pochali_otrimuvati_viplati_v_rozmiri_30_000_grn/" rel="nofollow" target="_blank">повідомляє</a>  Київська міська державна адміністрація.</p>
<p style="font-weight: 400;">Одноразова матеріальна допомога мобілізованим нараховується в безготівковій формі на соціальний (зарплатний) рахунок автоматично.</p>
<p>Для отримання виплати мобілізований має надати до Територіального центру комплектування та соціальної підтримки копії ідентифікаційного коду, паспорта громадянина України чи ID-картки, довідку/виписку з банку про відкриття соціального (зарплатного) рахунку.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">У КМДА нагадали, що це виплата одноразова. Вона передбачена для громадян України, які призвані на військову службу під час мобілізації, на особливий період, на військову службу за контрактом рядового, сержантського, старшинського і офіцерського складу та перебувають на військовому обліку в районних у столиці ТЦК та СП. На початку березня таку допомогу <a class="news__inner-link" href="https://kyivcity.gov.ua/news/mobilizovani_v_kiyevi_pochali_otrimuvati_viplati_v_rozmiri_30_000_grn/" rel="nofollow" target="_blank">отримали</a> перші 473 військовослужбовці.</div>
</div><p>Source: <a href="https://armyinform.com.ua/2024/03/26/u-kyyevi-shhe-626-mobilizovanyh-otrymaly-odnorazovu-vyplatu-v-rozmiri-30-000-grn/">https://armyinform.com.ua/2024/03/26/u-kyyevi-shhe-626-mobilizovanyh-otrymaly-odnorazovu-vyplatu-v-rozmiri-30-000-grn/</a></p></body></html>