<html><body><h1>На півдні ворог застосував 270 FPV-дронів проти мирного населення</h1><hr/>Published Time: 2024-03-26T14:18:00+08:00<br>Author: Army Inform<br>Description: Про це повідомили 26 березня Сили оборони півдня.    Протягом бойової доби окупанти...<br>Images: <a href="https://armyinform.com.ua/wp-content/uploads/2024/03/obstrily-na-pivdni.jpg">000000.jpg</a><br>Categories: Новини<br>Tags: ворожі обстріли, Сили оборони півдня<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="810" sizes="(max-width: 1080px) 100vw, 1080px" src="../Images/2024-03-26T14-18-00-08-00/000000.jpg" srcset="../Images/2024-03-26T14-18-00-08-00/000000.jpg" width="1080"> </img></figure><!-- .post-thumbnail -->
<p><strong> Також росіяни використали 2 ударних БПЛА типу «ланцет» та скинули з БПЛА різних модифікацій 209 осколкових боєприпасів проти мирного населення прифронтових територій Дніпропетровської, Запорізької та Херсонської областей. </strong></p>
<p>Про це <a href="https://t.me/SJTF_Odes/7564" rel="nofollow" target="_blank">повідомили 26 березня</a> Сили оборони півдня.</p>
<p>Протягом бойової доби окупанти здійснили 7 авіаційних ударів застосувавши 8 керованих авіабомб та некеровані авіаційні ракети на Оріхівському напрямку.</p>
<p>2 авіаційні удари з 6 керованих авіабомб спрямували по Микільському, Зміївці та Червоному Маяку на Херсонщині. Зруйновано будівлю сільського клубу, крамницю, навколишні житлові будинки та автомобіль.</p>
<p>На Херсонщині ворожі війська 2 рази вдарили з артилерії по Херсону. Також під обстрілами опинились Берислав, Новоберислав, Антонівка, Олександрівка, Гаврилівка, Золота Балка, Бургунка, Велетенське, Червоний Маяк, Дніпровське, Кізомис та Тягинка.</p>
<p>Пошкоджено адміністративні будівлі, приватні житлові будинки, господарчу споруду та цивільні автомобілі. Жертв серед населення немає.</p>
<p>На Дніпровщині ворог обстрілював артилерією Нікополь та Червоногригорівку. Внаслідок злочинних дій ворога під час артилерійських обстрілів Дніпропетровської області дістала поранення 1 цивільна особа. Пошкоджено приватні житлові будинки, лінії електропередачі та газогін.</p>
<p>На Запоріжжі ворог обстріляв артилерією Гуляйполе та Роботине. Пошкоджено приватний житловий будинок, адміністративну будівлю та приватний автомобіль.</p>
<p>Як <a href="https://armyinform.com.ua/2024/03/26/aviacziya-rf-zavdala-udaru-po-sumah/">повідомляла АрміяInform</a>, авіація рф завдала удару по Сумах.</p>
</div><p>Source: <a href="https://armyinform.com.ua/2024/03/26/na-pivdni-vorog-zastosuvav-270-fpv-droniv-proty-myrnogo-naselennya/">https://armyinform.com.ua/2024/03/26/na-pivdni-vorog-zastosuvav-270-fpv-droniv-proty-myrnogo-naselennya/</a></p></body></html>