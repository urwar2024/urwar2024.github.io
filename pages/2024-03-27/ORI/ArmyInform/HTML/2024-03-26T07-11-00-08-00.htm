<html><body><h1>За добу — понад пів сотні боєзіткнень, противник атакує на шести напрямках</h1><hr/>Published Time: 2024-03-26T07:11:00+08:00<br>Author: Army Inform<br>Description: Про це інформує Генеральний штаб ЗС України.    На Куп’янському напрямку Сили оборони...<br>Images: <a href="https://armyinform.com.ua/wp-content/uploads/2024/03/434214906_763097382670009_1983029539024534577_n-e1711429949959.jpg">000000.jpg</a><br>Categories: Новини<br>Tags: stoprussia, агресія рф, вторгнення рф, ГШ ЗСУ, Хроніка війни, Хроніка оборони<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="661" src="../Images/2024-03-26T07-11-00-08-00/000000.jpg" srcset="../Images/2024-03-26T07-11-00-08-00/000000.jpg" width="1080"> </img></figure><!-- .post-thumbnail -->
<p><strong> Протягом минулої доби відбулося 57 бойових зіткнень. Загалом протягом минулої доби ворог завдав 4 ракетних та 59 авіаційних ударів, здійснив 106 обстрілів з реактивних систем залпового вогню по позиціях наших військ та населених пунктах.  </strong></p>
<p>Про це <a href="https://www.facebook.com/GeneralStaff.ua/posts/pfbid02sbatt4oyExVGx5R84rHWVHQ3a2PKH3q9B1MGuvnGSZEVWWjuGgTqN399uQsyxPkpl" rel="nofollow" target="_blank">інформує</a> Генеральний штаб ЗС України.</p>
<p><strong>На Куп’янському напрямку</strong> Сили оборони відбили 1 атаку противника в районі населеного пункту Іванівка Харківської області.</p>
<p><strong>На Лиманському напрямку</strong> наші воїни відбили 15 атак противника в районах населених пунктів Білогорівка Луганської області; Терни, Ямполівка, Роздолівка та північніше Веселого Донецької області.</p>
<p><strong>На Бахмутському напрямку</strong> відбито 4 атаки ворога в районі населеного пункту Кліщіївка Донецької області.</p>
<p><strong>На Авдіївському напрямку</strong> наші захисники відбили 4 атаки ворога в районах населених пунктів Бердичі та Первомайське Донецької області.</p>
<p><strong>На Новопавлівському напрямку</strong> Сили оборони продовжують стримувати ворога в районі населеного пункту Новомихайлівка, де ворог 22 рази намагався прорвати оборону наших військ.</p>
<p><strong>На Оріхівському напрямку</strong> ворог 4 рази атакував позиції наших захисників в районах Старомайорського Донецької області; південно-західніше Білогір’я та північно-західніше Вербового Запорізької області.</p>
<p><strong>На Херсонському напрямку</strong> ворог не відмовляється від наміру вибити наші підрозділи із плацдармів на лівобережжі Дніпра. Але протягом минулої доби наступальних (штурмових) дій не вів.</p>
<p>Як повідомляла <a href="https://armyinform.com.ua/2024/03/25/protyagom-doby-vorog-45-raziv-namagavsya-prorvaty-oboronu-nashyh-vijsk/?utm_source=mainnews&amp;utm_medium=article&amp;utm_campaign=traficsource">АрміяInform</a>, за минулу добу ворог 45 разів намагався прорвати оборону наших військ.</p>
</div><p>Source: <a href="https://armyinform.com.ua/2024/03/26/za-dobu-ponad-piv-sotni-boyezitknen-protyvnyk-atakuye-na-shesty-napryamkah/">https://armyinform.com.ua/2024/03/26/za-dobu-ponad-piv-sotni-boyezitknen-protyvnyk-atakuye-na-shesty-napryamkah/</a></p></body></html>