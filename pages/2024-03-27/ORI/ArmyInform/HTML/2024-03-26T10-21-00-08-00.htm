<html><body><h1>Голова СБУ відреагував на рішення російського суду про його арешт</h1><hr/>Published Time: 2024-03-26T10:21:00+08:00<br>Author: Army Inform<br>Description: Коментар Василя Малюка для АрміяInform надала пресслужба СБУ.    «Рішення про арешт від...<br>Images: <a href="https://armyinform.com.ua/wp-content/uploads/2022/11/vasyl-malyuk-sbu.jpg">000000.jpg</a><br>Categories: Важливо, Новини<br>Tags: Василь Малюк, СБУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="682" src="../Images/2024-03-26T10-21-00-08-00/000000.jpg" srcset="../Images/2024-03-26T10-21-00-08-00/000000.jpg" width="1024"> <figcaption class="wp-caption-text">
		Голова СБУ Василь Малюк</figcaption>
</img></figure><!-- .post-thumbnail -->
<p><strong> Голова Служби безпеки України Василь Малюк прокоментував рішення басманного суду москви, який вирішив заочно заарештувати Василя Малюка за звинуваченням у тероризмі. </strong></p>
<p>Коментар Василя Малюка для АрміяInform надала пресслужба СБУ.</p>
<p>«Рішення про арешт від кишенькових суддів кремля не заслуговує на жодну увагу. Мене, як і всіх українців, цікавить лише один суд — над їхнім господарем путлєром. Робимо все від нас залежне, аби побачити цього військового злочинця на лаві суду Гааги якомога скоріше», — заявив голова СБУ.</p>
<p>За даними ЗМІ, басманний суд москви задовольнив клопотання слідства та заочно заарештував голову СБУ Василя Малюка за звинуваченнями в організації вибуху вантажівки на кримському мосту у 2022 році.</p>
<p>Як повідомляла АрміяInform, Василь Малюк <a href="https://armyinform.com.ua/2024/03/25/sbu-nikoly-ne-povtoryuyetsya-u-svoyih-speczoperacziyah-vasyl-malyuk/">прогнозує</a> у 2024 році нові спецоперації, які завдаватимуть ще більшої шкоди ворогу.</p>
</div><p>Source: <a href="https://armyinform.com.ua/2024/03/26/golova-sbu-vidreaguvav-na-rishennya-rosijskogo-sudu-pro-jogo-aresht/">https://armyinform.com.ua/2024/03/26/golova-sbu-vidreaguvav-na-rishennya-rosijskogo-sudu-pro-jogo-aresht/</a></p></body></html>