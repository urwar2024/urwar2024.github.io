<html><body><h1>Денис Шмигаль обговорив зі спікером парламенту Естонії притягнення росії до відповідальності</h1><hr/>Published Time: 2024-03-26T17:51:00+08:00<br>Author: Army Inform<br>Description: Про це глава українського уряду повідомив у телеграм-каналі.    «Обговорили оборонну...<br>Images: <a href="https://armyinform.com.ua/wp-content/uploads/2024/03/fb27f4d0-158a-4c4f-9f32-81067247ed13.jpeg">000000.jpeg</a><br>Categories: Новини<br>Tags: Денис Шмигаль, Естонія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="824" src="../Images/2024-03-26T17-51-00-08-00/000000.jpeg" srcset="../Images/2024-03-26T17-51-00-08-00/000000.jpeg" width="1280"> </img></figure><!-- .post-thumbnail -->
<p><strong> Прем’єр-міністр України Денис Шмигаль та спікер Рійгікогу (парламенту) Естонії Лаурі Хуссар обговорили оборонну допомогу й притягнення Росії до відповідальності за скоєні злочини проти України. </strong></p>
<p>Про це глава українського уряду <a href="https://t.me/Denys_Smyhal/7240" rel="nofollow" target="_blank">повідомив</a> у телеграм-каналі.</p>
<p>«Обговорили оборонну допомогу й притягнення росії до відповідальності. Зокрема, конфіскацію заморожених російських активів. Естонія є активним промоутером цього питання, і ми надзвичайно це цінуємо», — йдеться у повідомленні.</p>
<p>Денис Шмигаль подякував Естонії за підтримку Формули миру Президента України, зокрема долучення до реалізації таких пунктів як «Відновлення територіальної цілісності України» та «Відновлення справедливості».</p>
<p>Нагадаємо, Естонія <a href="https://armyinform.com.ua/2024/03/08/estoniya-anonsuvala-novyj-paket-dopomogy-ta-bezpekovu-ugodu-z-ukrayinoyu/">анонсувала</a> новий пакет військової допомоги Україні, який включатиме артилерійські боєприпаси, протитанкове озброєння, вибухові речовини, снайперське обладнання та інші види озброєнь. Також Естонія передає снаряди калібру 155 мм, які є її додатковим внеском до ініціативи Європейського Союзу.</p>
<p>Раніше міністри оборони України та Естонії<a href="https://armyinform.com.ua/2024/03/21/ministry-oborony-ukrayiny-i-estoniyi-domovylysya-poglyblyuvaty-spivpraczyu-u-sferi-bezpeky-ta-oborony/"> домовилися</a> поглиблювати співпрацю у сфері безпеки та оборони.</p>
</div><p>Source: <a href="https://armyinform.com.ua/2024/03/26/denys-shmygal-obgovoryv-zi-spikerom-parlamentu-estoniyi-prytyagnennya-rosiyi-do-vidpovidalnosti/">https://armyinform.com.ua/2024/03/26/denys-shmygal-obgovoryv-zi-spikerom-parlamentu-estoniyi-prytyagnennya-rosiyi-do-vidpovidalnosti/</a></p></body></html>