<html><body><h1>Президент: Україна завжди буде вдячна воїнам Національної гвардії</h1><hr/>Published Time: 2024-03-26T14:47:00+08:00<br>Author: Army Inform<br>Description: Про це повідомив 26 березня Офіс Президента    « Україна завжди буде вдячна воїнам...<br>Images: <a href="https://armyinform.com.ua/wp-content/uploads/2024/03/zelenskyj-vitaye-ngu.jpg">000000.jpg</a><br>Categories: Новини<br>Tags: Володимир Зеленський, Нацгвардія<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1500" sizes="(max-width: 2040px) 100vw, 2040px" src="../Images/2024-03-26T14-47-00-08-00-z000002/000000.jpg" srcset="../Images/2024-03-26T14-47-00-08-00-z000002/000000.jpg" width="2040"> </img></figure><!-- .post-thumbnail -->
<p><strong> Президент України Володимир Зеленський узяв участь в урочистостях з нагоди 10-ї річниці створення Національної гвардії України та випуску офіцерів Національної академії НГУ та Київського інституту Нацгвардії. </strong></p>
<p>Про це <a href="https://t.me/OP_UA/11792" rel="nofollow" target="_blank">повідомив 26 березня</a> Офіс Президента</p>
<p>« Україна завжди буде вдячна воїнам Національної гвардії, зокрема воїнам підрозділу «Азов», які захищали Маріуполь та «Азовсталь». Ми пам’ятаємо про всіх українців, усіх оборонців Маріуполя – усіх «азовців», які зараз у російському полоні»,  — заявив Володимир Зеленський.</p>
<p><script async="" data-telegram-post="OP_UA/11792" data-width="100%" src="https://telegram.org/js/telegram-widget.js?22"></script></p>
<p>Він нагадав про героїчні  сторінки, написані воїнами підрозділів Національної гвардії в час захисту України з 14-го року та від російського вторгнення у 22-му році, зокрема про захист Харкова та оборону Київщини.</p>
<p>«Наша державна незалежність тримається саме на такій масштабній хоробрості українського народу — наших людей, наших Сил оборони та безпеки. Україна завжди пам’ятатиме всіх своїх людей, які билися та віддали своє життя заради незалежності та майбутнього для українського народу!», — заявив Володимир Зеленський.</p>
<p>Як <a href="https://armyinform.com.ua/2024/03/26/volodymyr-zelenskyj-vidznachyv-derzhavnymy-nagorodamy-19-vijskovosluzhbovcziv/">повідомляла АрміяInform</a>, Володимир Зеленський відзначив державними нагородами 19 військовослужбовців.</p>
</div><p>Source: <a href="https://armyinform.com.ua/2024/03/26/prezydent-ukrayina-zavzhdy-bude-vdyachna-voyinam-naczionalnoyi-gvardiyi/">https://armyinform.com.ua/2024/03/26/prezydent-ukrayina-zavzhdy-bude-vdyachna-voyinam-naczionalnoyi-gvardiyi/</a></p></body></html>