<html><body><h1>Прем’єр України прокоментував отримання 880 млн доларів від МВФ</h1><hr/>Published Time: 2024-03-26T11:48:00+08:00<br>Author: Army Inform<br>Description: Про це йдеться в заяві Прем’єр-міністра України.    За його словами, це третій транш...<br>Images: <a href="https://armyinform.com.ua/wp-content/uploads/2023/03/mvf.jpg">000000.jpg</a><br>Categories: Міжнародне співробітництво, Новини<br>Tags: Денис Шмигаль, МВФ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-03-26T11-48-00-08-00/000000.jpg" srcset="../Images/2024-03-26T11-48-00-08-00/000000.jpg" width="1200"> </img></figure><!-- .post-thumbnail -->
<p><strong> Прем’єр-міністр України Денис Шмигаль прокоментував отримання Україною 880 млн доларів від Міжнародного валютного фонду.  </strong></p>
<p>Про це йдеться в <a href="https://t.me/Denys_Smyhal/7234" rel="nofollow" target="_blank">заяві</a> Прем’єр-міністра України.</p>
<p>За його словами, це третій транш фінансової підтримки в межах програми розширеного фінансування EFF.</p>
<p>«Кошти допоможуть покрити пріоритетні бюджетні видатки та підтримувати макрофінансову стабільність», — зазначив Денис Шмигаль.</p>
<p>Україна, як він наголосив, продовжує успішно виконувати свої зобов’язання перед партнерами.</p>
<p>«Уже готуємося до наступного перегляду програми. Вдячні МВФ за підтримку та співпрацю!» — зазначив Прем’єр України.</p>
<p>Як повідомляла АрміяInform, 24 березня 2024 року Президент України Володимир Зеленський <a href="https://armyinform.com.ua/2024/03/24/volodymyr-zelenskyj-czej-tyzhden-dav-bagato-rezultativ-u-vidnosynah-iz-partneramy/">заявив</a>, що МВФ вирішив надати новий транш майже на 900 мільйонів доларів.</p>
</div><p>Source: <a href="https://armyinform.com.ua/2024/03/26/premyer-ukrayiny-prokomentuvav-otrymannya-880-mln-dolariv-vid-mvf/">https://armyinform.com.ua/2024/03/26/premyer-ukrayiny-prokomentuvav-otrymannya-880-mln-dolariv-vid-mvf/</a></p></body></html>