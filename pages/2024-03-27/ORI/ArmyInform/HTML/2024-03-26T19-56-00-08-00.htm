<html><body><h1>Володимир Зеленський відзначив бригади Нацгвардії за ефективні дії на фронті</h1><hr/>Published Time: 2024-03-26T19:56:00+08:00<br>Author: Army Inform<br>Description: Про це він сказав у вечірньому зверненні.    «Перша президентська бригада оперативного...<br>Images: <a href="https://armyinform.com.ua/wp-content/uploads/2024/03/6d0849e097123f24113d57e3cd3f00a7_1711473656_extra_large.png">000000.png</a><br>Categories: Новини<br>Tags: Володимир Зеленський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" src="../Images/2024-03-26T19-56-00-08-00/000000.png" srcset="../Images/2024-03-26T19-56-00-08-00/000000.png" width="1240"> </img></figure><!-- .post-thumbnail -->
<p><strong> Президент України Володимир Зеленський відзначив підрозділи та конкретних воїнів, які, за його словами, заслуговують на особливу, персональну вдячність за ефективні дії на фронті цим часом. </strong></p>
<p>Про це він сказав у вечірньому зверненні.</p>
<p>«Перша президентська бригада оперативного призначення — солдат Руслан Туранов і лейтенант Дмитро Калін. 3-тя бригада оперативного призначення Нацгвардії — солдат Владислав Романчук, старший солдат Єгор Голубін, сержант Сергій Маришев. 4-та бригада оперативного призначення — солдат Артур Мізін та молодший лейтенант Руслан Мінченко», — сказав глава держави.</p>
<p>Президент також відзначив 5-ту окрема Слобожанську бригаду — старший солдат Олег Шумов, сержант Богдан Кейчин та головний сержант Олег Мірошниченко, 12-ту бригаду спецпризначення Нацгвардії — старший солдат Леонід Кубишковський та молодші сержанти Микола Галінський і Богдан Петриняк. А також 18-ту Слов’янську бригаду — сержант Руслан Хайменов, старший сержант Владислав Сорока і молодший лейтенант Артем Голубенко.</p>
<p>«І окремо відзначу Центр спеціального призначення Нацгвардії «Омега» — усіх воїнів. Напередодні підписав указ про присвоєння звання Герой України посмертно командиру 1-го загону Центру «Омега» полковнику Андрію Приймаченку. Взірцево хоробрі воїни в нашої держави. Пишаємося кожним», — сказав Володимир Зеленський.</p>
</div><p>Source: <a href="https://armyinform.com.ua/2024/03/26/volodymyr-zelenskyj-vidznachyv-brygady-naczgvardiyi-za-efektyvni-diyi-na-fronti/">https://armyinform.com.ua/2024/03/26/volodymyr-zelenskyj-vidznachyv-brygady-naczgvardiyi-za-efektyvni-diyi-na-fronti/</a></p></body></html>