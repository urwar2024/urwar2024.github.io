<html><body><h1>До 12 років засуджено військового рф, який тримав у погребі сім’ю з двома малолітніми дітьми</h1><hr/>Published Time: 2024-03-26T13:48:00+08:00<br>Author: Army Inform<br>Description: Про це повідомив 26 березня Офіс Генерального прокурора.    В суді доведено, що 5 березня...<br>Images: <a href="https://armyinform.com.ua/wp-content/uploads/2024/03/prokuratura_voyennyj-zlochyn-rf.jpg">000000.jpg</a><br>Categories: Новини<br>Tags: воєнні злочини рф, Офіс Генерального прокурора<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1077" sizes="(max-width: 1600px) 100vw, 1600px" src="../Images/2024-03-26T13-48-00-08-00/000000.jpg" srcset="../Images/2024-03-26T13-48-00-08-00/000000.jpg" width="1600"> </img></figure><!-- .post-thumbnail -->
<p><strong> Заочно військовослужбовця збройних сил рф визнано винним у порушенні законів та звичаїв війни (ч. 1 ст. 438 КК України).  </strong></p>
<p>Про це <a href="https://gp.gov.ua/ua/posts/do-12-rokiv-za-gratami-zasudzeno-viiskovogo-rf-yakii-nezakonno-pozbaviv-voli-simyu-z-dvoma-malolitnimi-ditmi" rel="nofollow" target="_blank">повідомив 26 березня</a> Офіс Генерального прокурора.</p>
<p>В суді доведено, що 5 березня 2022 року військовий рф, перебуваючи на території домогосподарства одного з сіл Чернігівського району, незаконно позбавив волі сім’ю з двох дорослих та двох малолітніх дітей, зачинивши їх у погребі.</p>
<p>Потерпілі понад 8 годин насильно утримувались у приміщенні площею 9,2 кв. м без доступу до свіжого повітря, за низької температури, без будь-якого освітлення в цілковитій темряві, без їжі та в антисанітарних умовах.</p>
<p>Як <a href="https://armyinform.com.ua/2024/03/20/povidomleno-pro-pidozru-rosiyanynu-yakyj-rozstrilyav-myrnogo-zhytelya-chernigivshhyni/">повідомляла АрміяInform,</a> повідомлено про підозру росіянину, який розстріляв мирного жителя Чернігівщині.</p>
</div><p>Source: <a href="https://armyinform.com.ua/2024/03/26/do-12-rokiv-zasudzheno-vijskovogo-rf-yakyj-trymav-u-pogrebi-simyu-z-dvoma-malolitnimy-ditmy/">https://armyinform.com.ua/2024/03/26/do-12-rokiv-zasudzheno-vijskovogo-rf-yakyj-trymav-u-pogrebi-simyu-z-dvoma-malolitnimy-ditmy/</a></p></body></html>