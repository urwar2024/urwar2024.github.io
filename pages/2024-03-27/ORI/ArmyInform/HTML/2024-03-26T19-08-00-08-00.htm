<html><body><h1>Генштаб ЗС України: На трьох напрямках ворог застосовує авіацію для підтримки штурмових дій</h1><hr/>Published Time: 2024-03-26T19:08:00+08:00<br>Author: Army Inform<br>Description: Про це повідомив Генеральний штаб ЗС України на своїй Facebook-сторінці.    На...<br>Images: <a href="https://armyinform.com.ua/wp-content/uploads/2024/03/433969214_763387302641017_7578843953903861768_n.jpg">000000.jpg</a><br>Categories: Новини<br>Tags: Генштаб ЗС України, Ситуація на фронті<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="480" src="../Images/2024-03-26T19-08-00-08-00/000000.jpg" srcset="../Images/2024-03-26T19-08-00-08-00/000000.jpg" width="720"> </img></figure><!-- .post-thumbnail -->
<p><strong> Протягом доби на фронті зафіксовано 50 бойових зіткнень. Загалом, ворог завдав 4 ракетних та 52 авіаційних удари, здійснив 43 обстріли з реактивних систем залпового вогню по позиціях наших військ та населених пунктах. </strong></p>
<p>Про це <a href="https://www.facebook.com/GeneralStaff.ua/posts/pfbid0pf7HnvZwVKKP5dgSFJH2JfRTgL5P6Vv3QGUGefTBvgWEJ5sV4M9DmpwU2xytCC8fl?locale=uk_UA" rel="nofollow" target="_blank">повідомив</a> Генеральний штаб ЗС України на своїй Facebook-сторінці.</p>
<p><strong>На Волинському та Поліському напрямках</strong> оперативна обстановка без суттєвих змін. Ознак формування наступальних угруповань ворога не виявлено.</p>
<p><strong>На Сіверському та Слобожанському напрямках</strong> противник зберігає військову присутність у прикордонних районах, проводить диверсійно-розвідувальну діяльність, здійснює обстріли населених пунктів з території рф, нарощує щільність мінно-вибухових загороджень вздовж державного кордону України.</p>
<p><strong>На Куп’янському напрямку ворог</strong> наступальних (штурмових) дій не вів.</p>
<p><strong>На Лиманському напрямку</strong> наші воїни відбили 8 атак противника в районах населених пунктів Білогорівка Луганської області; Терни, Ямполівка, та північніше Веселого Донецької області, де ворог, за підтримки авіації, намагався прорвати оборону наших військ.</p>
<p><strong>На Бахмутському напрямку</strong> наші воїни відбили 5 атак ворога в районі населених пунктів Іванівське, Богданівка, Кліщіївка Донецької області.</p>
<p><strong>На Авдіївському напрямку</strong> наші захисники відбили 7 атак ворога в районах населених пунктів Бердичі, Семенівка та Первомайське Донецької області.</p>
<p><strong>На Новопавлівському напрямку </strong>Сили оборони продовжують стримувати ворога в районі населеного пункту Новомихайлівка, де ворог, за підтримки авіації, 21 раз намагався прорвати оборону наших військ. Також противник завдав авіаційних ударів в районах населених пунктів Красногорівка та Олександрівка Донецької області.</p>
<p><strong>На Оріхівському напрямку ворог </strong>за підтримки авіації 4 рази атакував позиції наших захисників в районах Старомайорського Донецької області; Роботиного та північно-західніше Вербового Запорізької області. Також противник завдав авіаудару в районі населеного пункту Малинівка Запорізької області.</p>
<p><strong>На Херсонському напрямку </strong>протягом доби ворог здійснив 3 безуспішних атаки на позиції наших військ в районі населеного пункту Кринки Херсонської області.</p>
</div><p>Source: <a href="https://armyinform.com.ua/2024/03/26/genshtab-zs-ukrayiny-na-troh-napryamkah-vorog-zastosovuye-aviacziyu-dlya-pidtrymky-shturmovyh-dij/">https://armyinform.com.ua/2024/03/26/genshtab-zs-ukrayiny-na-troh-napryamkah-vorog-zastosovuye-aviacziyu-dlya-pidtrymky-shturmovyh-dij/</a></p></body></html>