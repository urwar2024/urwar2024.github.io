<html><body><h1>Українські лікарні отримають 73 потужних генератори від Світового банку</h1><hr/>Published Time: 2024-03-26T22:02:00+08:00<br>Author: Army Inform<br>Description: Про це повідомив 26 березня Кабінет міністрів України.    Обладнання закуплене у рамках...<br>Images: <a href="https://armyinform.com.ua/wp-content/uploads/2020/06/generator_kubyk.jpg">000000.jpg</a><br>Categories: Новини<br>Tags: відключення, генератори, енергетичний тероризм<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="794" src="../Images/2024-03-26T22-02-00-08-00/000000.jpg" srcset="../Images/2024-03-26T22-02-00-08-00/000000.jpg" width="1200"> </img></figure><!-- .post-thumbnail -->
<p><strong> До українських лікарень, центрів первинної медико-санітарної допомоги, амбулаторій, перинатальних центрів та онкологічних диспансерів надійде 73 генератори потужністю 10,8-240 кВТ для безперебійної роботи за умов можливих відключень електроенергії.  </strong></p>
<p>Про це <a href="https://www.kmu.gov.ua/news/moz-do-ukrainskykh-medzakladiv-nadiide-73-potuzhnykh-heneratory-dlia-bezperebiinoi-roboty-na-vypadok-blekautiv" rel="nofollow" target="_blank">повідомив 26 березня</a> Кабінет міністрів України.</p>
<p>Обладнання закуплене у рамках спільного проекту Міністерства охорони здоров’я України та Світового банку «Екстрене реагування на COVID-19 та вакцинація в Україні».</p>
<p>Генератори розподілені до Тернопільської, Рівненської, Чернігівської, Харківської, Хмельницької, Волинської, Івано-Франківської, Вінницької, Полтавської, Кіровоградської, Дніпропетровської, Одеської, Сумської, Житомирської, Львівської областей та міста Києва.</p>
<p>Враховуючи постійні атаки та обстріли росії енергетичної інфраструктури України, забезпечення закладів охорони здоров’я генераторами дасть змогу лікарням працювати безперебійно за будь-яких критичних умов.</p>
<p>Для безперебійної роботи медзаклади України вже мають 11139 генераторів, які спрацьовуватимуть автоматично у разі надзвичайної ситуації.</p>
<p>Як <a href="https://armyinform.com.ua/2024/03/24/v-harkovi-po-6-godyn-ne-bude-elektryky/">повідомляла АрміяInform</a>, в Харкові по 6 годин не буде електрики.</p>
<p> </p>
</div><p>Source: <a href="https://armyinform.com.ua/2024/03/26/ukrayinski-likarni-otrymayut-73-potuzhnyh-generatory-vid-svitovogo-banku/">https://armyinform.com.ua/2024/03/26/ukrayinski-likarni-otrymayut-73-potuzhnyh-generatory-vid-svitovogo-banku/</a></p></body></html>