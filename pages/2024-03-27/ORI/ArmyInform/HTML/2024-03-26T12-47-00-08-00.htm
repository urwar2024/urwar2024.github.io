<html><body><h1>Голову ВЛК у Києві викрили у продажі довідок з вигаданими хворобами</h1><hr/>Published Time: 2024-03-26T12:47:00+08:00<br>Author: Army Inform<br>Description: Про це йдеться у повідомленні пресслужби Київської міської прокуратури.    Згідно з...<br>Images: <a href="https://armyinform.com.ua/wp-content/uploads/2024/03/photo_2024-03-26_10-00-06.jpg">000000.jpg</a><br>Categories: Новини, Події<br>Tags: влк, Київська міська прокуратура<br><div class="single-content">
<figure class="post-thumbnail">
<img alt="Голову ВЛК у Києві викрили у продажі довідок" class="attachment-post-thumbnail size-post-thumbnail wp-post-image" height="1002" src="../Images/2024-03-26T12-47-00-08-00/000000.jpg" srcset="../Images/2024-03-26T12-47-00-08-00/000000.jpg" width="1516"> <figcaption class="wp-caption-text">
		Голову ВЛК у Києві викрили у продажі довідок. Джерело фото: kyiv.gp.gov.ua</figcaption>
</img></figure><!-- .post-thumbnail -->
<p><strong> Голові Овідіопольської позаштатної військово-лікарської комісії військово-лікарської комісії у Києві прокуратура висунула підозру у сприянні у незаконному переправленні осіб через державний кордон України, за попередньою змовою групою осіб, з корисливих мотивів (ч. 3 ст. 332 КК України). </strong></p>
<p>Про це йдеться у <a href="https://kyiv.gp.gov.ua/ua/news.html?_m=publications&amp;_c=view&amp;_t=rec&amp;id=356508" rel="nofollow" target="_blank">повідомленні</a> пресслужби Київської міської прокуратури.</p>
<p>Згідно з матеріалами слідства, підозрюваний разом зі співучасниками підшуковували громадян України, які хотіли незаконно перетнути державний кордон України та за гроші виготовляли довідки військово-лікарської комісії з вигаданими хворобами, які в подальшому надавали можливість перетину державного кордону.</p>
<p>Вартість такої послуги коштувала 5500 доларів США за довідку.</p>
<p>Так, у грудні 2023 року підозрюваний разом з лікарем «на замовлення клієнта» за 5500 доларів США незаконно виготовили довідку військово-лікарської комісії та тимчасове посвідчення військовозобов’язаного, які дозволяли йому безперешкодно перетинати державний кордон України.</p>
<p>Тоді у вказаному кримінальному провадженні було повідомлено про підозру лікарю однієї з лікарень Одещини у сприянні у незаконному переправленні осіб через державний кордон України (ч. 3 ст. 332 К України).</p>
<p>Наразі у цьому ж кримінальному провадженні повідомлено про підозру голові Овідіопольської позаштатної військово-лікарської комісії.</p>
<p>Слідчими задокументовано факти передачі фігурантам грошей та виготовлення ними підроблених документів.</p>
<p>Читайте у АрміяInform, <a href="https://armyinform.com.ua/2024/03/05/yak-oskarzhyty-vysnovok-vlk-pokrokova-instrukcziya/">як оскаржити висновок ВЛК: покрокова інструкція</a>.</p>
</div><p>Source: <a href="https://armyinform.com.ua/2024/03/26/golovu-vlk-u-kyyevi-vykryly-u-prodazhi-dovidok-z-vygadanymy-hvorobamy/">https://armyinform.com.ua/2024/03/26/golovu-vlk-u-kyyevi-vykryly-u-prodazhi-dovidok-z-vygadanymy-hvorobamy/</a></p></body></html>