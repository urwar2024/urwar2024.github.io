<html><body><h1>У Дніпрі запрацював новий реабілітаційний центр для поранених військових</h1><hr/>Published Time: 2024-03-26T12:05:00+08:00<br>Author: Army Inform<br>Description: Про це повідомляє Міністерство охорони здоровʼя.      «Надсучасний реабілітаційний центр...<br>Images: <a href="https://armyinform.com.ua/wp-content/uploads/2024/03/54549-photo1711388924_1.jpeg">000000.jpeg</a><br>Categories: Новини<br>Tags: Recovery, Дніпро, реабілітаційний центр<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="380" src="../Images/2024-03-26T12-05-00-08-00/000000.jpeg" srcset="../Images/2024-03-26T12-05-00-08-00/000000.jpeg" width="570"> </img></figure><!-- .post-thumbnail -->
<p><strong> Вже третій реабілітаційний центр для поранених військових національної мережі Recovery відкрили у Дніпрі. </strong></p>
<p>Про це <a href="http://moz.gov.ua/article/news/u-dnipri-vidkrili-vzhe-tretij-reabilitacijnij-centr-dlja-poranenih-vijskovih-nacionalnoi-merezhi-recovery" rel="nofollow" target="_blank">повідомляє</a> Міністерство охорони здоровʼя.</p>
<div>
<p>«Надсучасний реабілітаційний центр для поранених військових розпочав роботу в Дніпрі. Це вже 11-й центр національної мережі Recovery. Щорічно тут зможуть отримувати якісні, доказові й безоплатні послуги з реабілітації понад 700 захисників і захисниць України», — йдеться у повідомленні.</p>
<p>Відновлювати поранених захисників буде мультидисциплінарна команда лікарів, до якої входять фахівці фізичної реабілітаційної медицини, фізичні терапевти, ерготерапевти, масажисти, терапевти мови й мовлення, психологи та інші.</p>
<p>«Відповідно до потреб пораненого така команда може поповнюватися й іншими спеціалістами», — додали в МОЗ.</p>
<div style="margin: 20px 0; margin-bottom: 20px; padding: 8px 20px 10px; background: #f1f1f1; border: 1px solid rgba(0,0,0,.15); box-shadow: 0 5px 10px rgba(0,0,0,.3); font-size:15px; border-radius: 8px;">Усі послуги з реабілітації — безоплатні для всіх пацієнтів та повністю покриваються НСЗУ в рамках програми медичних гарантій.</div>
<p>У центрі працює кабінет фізичної терапії, психологічної підтримки, ерготерапії, кімнати для медичного персоналу та інші службові приміщення.</p>
<p><strong>Проєкт Recovery фокусується на таких напрямах</strong>: створення національної мережі реабілітаційних центрів для поранених військових; реабілітація військових у партнерських приватних медичних клініках; відправлення тяжко поранених військових для складного протезування за кордон; освітні програми міжнародного рівня для медичних фахівців.</p>
<p>Як повідомляла <a href="https://armyinform.com.ua/2024/03/24/koroleva-niderlandiv-vidvidala-ukrayinskyh-soldat-u-reabilitaczijnomu-czentri/">АрміяInform</a>, Королева Нідерландів відвідала українських солдат у реабілітаційному центрі.</p>
</div>
</div><p>Source: <a href="https://armyinform.com.ua/2024/03/26/u-dnipri-zapraczyuvav-novyj-reabilitaczijnyj-czentr-dlya-poranenyh-vijskovyh/">https://armyinform.com.ua/2024/03/26/u-dnipri-zapraczyuvav-novyj-reabilitaczijnyj-czentr-dlya-poranenyh-vijskovyh/</a></p></body></html>