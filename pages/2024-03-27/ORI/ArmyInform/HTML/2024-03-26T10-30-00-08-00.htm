<html><body><h1>Українці заробили 94 млн гривень на куплених через Дію військових облігаціях</h1><hr/>Published Time: 2024-03-26T10:30:00+08:00<br>Author: Army Inform<br>Description: Про це йдеться в повідомленні Михайла Федорова.    «94+ мільйони гривень українці...<br>Images: <a href="https://armyinform.com.ua/wp-content/uploads/2022/08/ci65hv-c9x5x50px50p-c9x5x50px50p-e3f75ee6539e4e2d3e23ab04e8847997-1-1-1.png">000000.png</a><br>Categories: Новини<br>Tags: військові облігації, дія, Михайло Федоров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="700" src="../Images/2024-03-26T10-30-00-08-00/000000.png" srcset="../Images/2024-03-26T10-30-00-08-00/000000.png" width="1260"> </img></figure><!-- .post-thumbnail -->
<p><strong> Віцепрем’єр-міністр з інновацій, розвитку освіти, науки та технологій — міністр цифрової трансформації України Михайло Федоров розповів про прибутки громадян України, отримані завдяки покупці військових облігацій. </strong></p>
<p>Про це йдеться в <a href="https://t.me/zedigital/4388" rel="nofollow" target="_blank">повідомленні</a> Михайла Федорова.</p>
<p>«94+ мільйони гривень українці заробили на облігаціях, які купили через Дію. Із жовтня 2022 року українці придбали понад 4 мільйони військових облігацій через Дію, чим інвестували в державу і ще й отримали прибуток», — заявив міністр.</p>
<p>За його словами, працює це дуже просто.</p>
<p>«Військові облігації — це цінні папери. Українці позичають тимчасово державі гроші, які потім працюють на армію та економіку. Куплені облігації — це амуніція, медикаменти, провізія, зарплати військовим та медикам. Потім кошти повертаються з відсотком», — зазначив Михайло Федоров.</p>
<p>Він закликав українців купувати військові облігації.</p>
<p>«Донатьте державі, а приємним бонусом від цього буде прибуток. Наближаємо перемогу й деокупацію міст разом», — резюмував міністр.</p>
<p>Як повідомляла АрміяInform, у березні 2024 року Мінфін України <a href="https://armyinform.com.ua/2024/03/19/minfin-rozmistyv-na-aukczioni-vijskovi-obligacziyi-shhe-na-163-milyardiv-gryven/">розмістив</a> на аукціоні військові облігації ще на 16,3 мільярда гривень.</p>
<p> </p>
</div><p>Source: <a href="https://armyinform.com.ua/2024/03/26/ukrayinczi-zarobyly-94-mln-gryven-na-kuplenyh-cherez-diyu-vijskovyh-obligacziyah/">https://armyinform.com.ua/2024/03/26/ukrayinczi-zarobyly-94-mln-gryven-na-kuplenyh-cherez-diyu-vijskovyh-obligacziyah/</a></p></body></html>