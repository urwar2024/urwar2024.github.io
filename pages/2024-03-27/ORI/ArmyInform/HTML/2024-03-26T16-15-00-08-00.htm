<html><body><h1>На Дніпровщині викрили розкрадання 3,7 млн грн на ремонті їдальні для військових</h1><hr/>Published Time: 2024-03-26T16:15:00+08:00<br>Author: Army Inform<br>Description: Про це повідомила 26 березня Національна поліція України.    За даними Нацпола, викрита...<br>Images: <a href="https://armyinform.com.ua/wp-content/uploads/2024/03/naczpol_rozpyl3-e1711461208334.jpg">000000.jpg</a><br>Categories: Новини<br>Tags: Національна поліція України, розкрадання<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="643" src="../Images/2024-03-26T16-15-00-08-00/000000.jpg" srcset="../Images/2024-03-26T16-15-00-08-00/000000.jpg" width="768"> </img></figure><!-- .post-thumbnail -->
<p><strong> Серед учасників розкрадання посадові особи будівельної компанії та інженер з технічного нагляду. Їм може загрожувати до 12-ти років ув’язнення.  </strong></p>
<p>Про це <a href="https://t.me/UA_National_Police/20488" rel="nofollow" target="_blank">повідомила 26 березня</a> Національна поліція України.</p>
<p>За даними Нацпола, викрита схема розкрадання бюджетних коштів під час проведення ремонтних робіт у Дніпропетровській області. Її організатором виявився екскерівник будівельної компанії.</p>
<p>Для особистого збагачення він залучив до протиправної діяльності виконавчого директора підконтрольної фірми та інженера з технічного нагляду.</p>
<p>У 2019 році між Міністерством оборони та компанією-підрядником був укладений договір на виконання капітального ремонту їдальні на території військового містечка.</p>
<p>Під час проведення робіт фігуранти вносили до офіційної документації завідомо неправдиві відомості щодо обсягів виконаного ремонту.</p>
<p>Як <a href="https://armyinform.com.ua/2024/03/23/eksdyrektora-odnogo-z-derzhavnyh-pidpryyemstv-minoborony-vykryly-na-otrymanni-600-tysyach-habarya/">повідомляла АрміяInform</a>, ексдиректора одного з державних підприємств Міноборони викрили на отриманні $600 тисяч хабаря.</p>
</div><p>Source: <a href="https://armyinform.com.ua/2024/03/26/na-dniprovshhyni-vykryly-rozkradannya-37-mln-grn-na-remonti-yidalni-dlya-vijskovyh/">https://armyinform.com.ua/2024/03/26/na-dniprovshhyni-vykryly-rozkradannya-37-mln-grn-na-remonti-yidalni-dlya-vijskovyh/</a></p></body></html>