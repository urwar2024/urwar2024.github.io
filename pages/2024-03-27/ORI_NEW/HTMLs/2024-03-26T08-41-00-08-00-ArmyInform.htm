<html><body>
<div class='article'>
<div class='title'><h1>Ісландія приєднується до ініціативи Чехії щодо закупівлі снарядів для України</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Важливо, Новини, Новини світу та України'/>
<meta property='description' content='Про це повідомляє пресслужба уряду Ісландії.    «Боєприпасів не вистачало, і Чехія...'/>
<meta property='published_time' content='2024-03-26T08:41:00+08:00'/>
<meta property='tags' content='stoprussia, вторгнення рф, допомога партнерів, Світ підтримує Україну, чехія ісландія'/>
<meta property='images' content='https://armyinform.com.ua/wp-content/uploads/2024/03/default_smoking_radio_mast_after_a_rocket_hit_satellite_mobile_1-2-768x432-1.webp'/>
Author: Army Inform
<br>
Categories: Важливо, Новини, Новини світу та України
<br>
Description: Про це повідомляє пресслужба уряду Ісландії.    «Боєприпасів не вистачало, і Чехія...
<br>
Published Time: 2024-03-26T08:41:00+08:00
<br>
Tags: stoprussia, вторгнення рф, допомога партнерів, Світ підтримує Україну, чехія ісландія
<br>
Images: <a href="https://armyinform.com.ua/wp-content/uploads/2024/03/default_smoking_radio_mast_after_a_rocket_hit_satellite_mobile_1-2-768x432-1.webp">000000.webp</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="432" src="../../ORI/ArmyInform/Images/2024-03-26T08-41-00-08-00/000000.png" srcset="../../ORI/ArmyInform/Images/2024-03-26T08-41-00-08-00/000000.png" width="768"/> </figure><!-- .post-thumbnail -->
<p><strong> Ісландія ухвалила рішення приєднається до ініціативи Чехії щодо закупівлі боєприпасів для України. Країна виділить на це майже 2 мільйони євро. </strong></p>
<p>Про це <a href="https://www.stjornarradid.is/efst-a-baugi/frettir/stok-frett/2024/03/25/Aukinn-studningur-vid-varnir-Ukrainu/" rel="nofollow noopener" target="_blank">повідомляє</a> пресслужба уряду Ісландії.</p>
<p>«Боєприпасів не вистачало, і Чехія у співпраці з основними країнами-партнерами Ісландії взяла на себе зобов’язання забезпечити боєприпасами артилерію України, яка відіграє ключову роль в обороні країни», — йдеться в заяві.</p>
<p>Міністр закордонних справ Б’ярні Бенедиктссон сказав, що така допомога є підтримкою міжнародного права і захистом власних інтересів у сфері безпеки.</p>
<p>«Вкрай важливо, щоб ми продовжували рішуче підтримувати Україну, але так ми робимо внесок не лише в захист народу країни, але й у міжнародне право в ширшому контексті та наші власні інтереси безпеки», — зазначив він.</p>
<p>Ісландія також підтримає закупівлю екіпіровки для жінок в українській армії. Відсоток жінок в армії значно зріс за останні роки, особливо після початку російського вторгнення. Для задоволення потреб жінок-військовослужбовців пропонується надати обмундирування, бронежилети, медичні та гігієнічні товари на 75 мільйонів крон (пів мільйона євро).</p>
<p>У відомстві зазначили, що це рішення повинен буде затвердити парламент.</p>
<p>Як повідомляла <a href="https://armyinform.com.ua/2024/03/08/lyuksemburg-pryyednavsya-do-inicziatyvy-chehiyi-shhodo-zakupivli-800-tysyach-snaryadiv-dlya-ukrayiny/">АрміяInform</a>, до чеської ініціативи щодо закупівлі боєприпасів на підтримку Збройних Сил України приєднується Люксембург.</p>
</div>
</div>
<div class='source'><p>Source: <a href="https://armyinform.com.ua/2024/03/26/islandiya-pryyednuyetsya-do-inicziatyvy-chehiyi-po-zakupivli-snaryadiv-dlya-ukrayiny/">https://armyinform.com.ua/2024/03/26/islandiya-pryyednuyetsya-do-inicziatyvy-chehiyi-po-zakupivli-snaryadiv-dlya-ukrayiny/</a></p></div>
</div>
</body></html>