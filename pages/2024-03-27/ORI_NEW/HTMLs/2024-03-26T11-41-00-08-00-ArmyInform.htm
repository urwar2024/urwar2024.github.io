<html><body>
<div class='article'>
<div class='title'><h1>На Одещині затримали ділка, який «малював» фальшиві довідки ухилянтам</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Державна прикордонна служба України.  Як зазначається, прикордонники...'/>
<meta property='published_time' content='2024-03-26T11:41:00+08:00'/>
<meta property='tags' content='агресія рф, війна, вторгнення рф, ДПСУ'/>
<meta property='images' content='https://armyinform.com.ua/wp-content/uploads/2024/03/news_20240326_085838_17114363186.jpeg,
https://armyinform.com.ua/wp-content/uploads/2024/03/news_20240326_085843_171143632310.jpeg,
https://armyinform.com.ua/wp-content/uploads/2024/03/news_20240326_085840_17114363207.jpeg,
https://armyinform.com.ua/wp-content/uploads/2024/03/news_20240326_085841_17114363218-e1711446081713.jpeg,
https://armyinform.com.ua/wp-content/uploads/2024/03/news_20240326_085842_17114363229-e1711446071766.jpeg'/>
Author: Army Inform
<br>
Categories: Новини
<br>
Description: Про це інформує Державна прикордонна служба України.  Як зазначається, прикордонники...
<br>
Published Time: 2024-03-26T11:41:00+08:00
<br>
Tags: агресія рф, війна, вторгнення рф, ДПСУ
<br>
Images: <a href="https://armyinform.com.ua/wp-content/uploads/2024/03/news_20240326_085838_17114363186.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/03/news_20240326_085843_171143632310.jpeg">000001.jpeg</a>&nbsp;<a href="https://armyinform.com.ua/wp-content/uploads/2024/03/news_20240326_085840_17114363207.jpeg">000002.jpeg</a>&nbsp;<a href="https://armyinform.com.ua/wp-content/uploads/2024/03/news_20240326_085841_17114363218-e1711446081713.jpeg">000003.jpeg</a>&nbsp;<a href="https://armyinform.com.ua/wp-content/uploads/2024/03/news_20240326_085842_17114363229-e1711446071766.jpeg">000004.jpeg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1021" src="../../ORI/ArmyInform/Images/2024-03-26T11-41-00-08-00/000000.jpeg" srcset="../../ORI/ArmyInform/Images/2024-03-26T11-41-00-08-00/000000.jpeg" width="1280"/> </figure><!-- .post-thumbnail -->
<p><strong> На Одещині правоохоронці викрили зловмисника, який виготовляв фальшиві документи військовозобов’язаним. </strong></p>
<p class="">Про це <a href="https://dpsu.gov.ua/ua/news/na-odeshchini-pravoohoronci-vikrili-zlovmisnika-yakiy-vigotovlyav-falshivi-dokumenti-viyskovozobovyazanim/" rel="nofollow" target="_blank">інформує</a> Державна прикордонна служба України.</p>
<p class="">Як зазначається, прикордонники спільно з правоохоронцями викрили чоловіка, який допомагав військовозобов’язаним уникнути мобілізації й незаконно виїхати за кордон.</p>
<p class="">«Організатором злочинної схеми виявився місцевий житель Одещини. Він пропонував призовникам підроблені тимчасові посвідчення військовозобов’язаного та довідки військово-лікарської комісії щодо непридатності до військової служби», — зауважили в ДПСУ.</p>
<p class="">Також у відомстві розповіли, що така послуга коштувала «клієнтам» 4500 доларів США. Покупців чоловік підшукував через особисті зв’язки серед знайомих, здебільшого за допомогою «сарафанного радіо». За домовленістю спочатку чоловік отримував завдаток від «клієнта» в сумі 1000 доларів США. А вже під час передачі обіцяних документів одержував другу частину коштів. Правоохоронці затримали ділка на гарячому, під час передачі другого «траншу» за обіцяні документи.</p>
<div class="fotorama--wp" data-auto="false" data-captiontag="dd" data-columns="0" data-icontag="dt" data-ids="555820,555818,555817,555816" data-itemtag="dl" data-link="file" data-max-width="100%" data-ratio="0.75" data-size="large" data-width="1200"><div class="gallery galleryid-555815 gallery-columns-0 gallery-size-thumbnail" id="gallery-1"><dl class="gallery-item">
<dt class="gallery-icon portrait">
<a data-full="https://armyinform.com.ua/wp-content/uploads/2024/03/news_20240326_085843_171143632310.jpeg" href="https://armyinform.com.ua/wp-content/uploads/2024/03/news_20240326_085843_171143632310.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-26T11-41-00-08-00/000001.jpeg" srcset="../../ORI/ArmyInform/Images/2024-03-26T11-41-00-08-00/000001.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240326_085840_17114363207.jpeg" href="https://armyinform.com.ua/wp-content/uploads/2024/03/news_20240326_085840_17114363207.jpeg"><img alt="" class="attachment-thumbnail size-thumbnail" height="150" loading="lazy" sizes="(max-width: 150px) 100vw, 150px" src="../../ORI/ArmyInform/Images/2024-03-26T11-41-00-08-00/000002.jpeg" srcset="../../ORI/ArmyInform/Images/2024-03-26T11-41-00-08-00/000002.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240326_085841_17114363218-e1711446081713.jpeg" href="https://armyinform.com.ua/wp-content/uploads/2024/03/news_20240326_085841_17114363218-e1711446081713.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-26T11-41-00-08-00/000003.jpeg" srcset="../../ORI/ArmyInform/Images/2024-03-26T11-41-00-08-00/000003.jpeg" width="150"/></a>
</dt></dl><dl class="gallery-item">
<dt class="gallery-icon landscape">
<a data-full="https://armyinform.com.ua/wp-content/uploads/2024/03/news_20240326_085842_17114363229-e1711446071766.jpeg" href="https://armyinform.com.ua/wp-content/uploads/2024/03/news_20240326_085842_17114363229-e1711446071766.jpeg"><img alt="" class="attachment-thumbnail size-thumbnail" height="150" loading="lazy" src="../../ORI/ArmyInform/Images/2024-03-26T11-41-00-08-00/000004.jpeg" srcset="../../ORI/ArmyInform/Images/2024-03-26T11-41-00-08-00/000004.jpeg" width="150"/></a>
</dt></dl>
</div>
</div>
<p class="">Окрім того, правоохоронці встановили, що зловмисник пропонував потенційним призовникам не лише підроблені військово-облікові документи, а ще й підроблені паспортні документи інших держав.</p>
<p class="">Завдяки злагодженим діям правоохоронців злочинну схему викрито.</p>
<p class="">«Наразі чоловіка затримано в порядку ст. 208 ККУ та оголошено підозру за ч. 3 ст. 332 ККУ „Незаконне переправлення осіб через державний кордон України“», — йдеться в повідомленні.</p>
<p class="">Заходи з викриття злочинних дій здійснювали співробітники внутрішньої та власної безпеки ГВВВБ «Південь» Держприкордонслужби спільно з представниками Нацполіції за процесуального керівництва обласної прокуратури.</p>
<p>Як повідомляла АрміяInform, у Чернівецькій області <a href="https://armyinform.com.ua/2024/03/25/u-cherniveczkij-oblasti-zatrymaly-uhylyantiv-yaki-namagalysya-doyihaty-do-kordonu-za-55-tysyach-yevro/">затримали</a> ухилянтів, які намагалися доїхати до кордону за 5,5 тисяч євро.</p>
</div>
</div>
<div class='source'><p>Source: <a href="https://armyinform.com.ua/2024/03/26/na-odeshhyni-zatrymaly-dilka-yakyj-malyuvav-falshyvi-dovidky-uhylyantam/">https://armyinform.com.ua/2024/03/26/na-odeshhyni-zatrymaly-dilka-yakyj-malyuvav-falshyvi-dovidky-uhylyantam/</a></p></div>
</div>
</body></html>