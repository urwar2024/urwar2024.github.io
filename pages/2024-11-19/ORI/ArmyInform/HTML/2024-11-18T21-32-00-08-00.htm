<html><body><h1>Лікарі останньої надії — пластичний хірург та дитячий онколог рятують поранених бійців</h1><hr/>Published Time: 2024-11-18T21:32:00+08:00<br>Author: Army Inform<br>Description: Відео було оприлюднене 18 листопада на каналі бригади.    Стабпункт бригади — місце куди...<br>Images: <a href="https://armyinform.com.ua/wp-content/uploads/2024/11/93-brygada_stabpunkt.png">000000.png</a><br>Categories: Відео, Новини<br>Tags: 93 бригада, військові медики<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="960" sizes="(max-width: 1920px) 100vw, 1920px" src="../Images/2024-11-18T21-32-00-08-00/000000.png" srcset="../Images/2024-11-18T21-32-00-08-00/000000.png" width="1920"> </img></figure><!-- .post-thumbnail -->
<p><strong> У 93 механізованій бригаді «Холодний яр» розповіли про команду своїх медиків, які працюють на бригадному стабілізаційному пункті. </strong></p>
<p>Відео було <a href="https://t.me/HolodniyYar_93ombr/722" rel="nofollow" target="_blank">оприлюднене 18 листопада</a> на каналі бригади.</p>
<p>Стабпункт бригади — місце куди після важких боїв, обстрілів, підривів везуть поранених, скривавлених, шокованих і контужених воїнів з передової. Якщо вони тут, значить пережили пекло, утім мають шанс на життя.  У стабпункті пораненим надають медичну допомогу, стабілізують їхній стан, щоби потім доправити до шпиталю.</p>
<p>Зараз у команді медиків 93 бригади працюють військові хірурги, що зарекомендували себе як одні з найдосвідченіших. Вони знають, як впоратися з критичними кровотечами, рваними ранами, численними уламками й стресом військових. Та такі особливі вміння в них були не завжди.</p>
<p>Один із хірургів, Олег Коломієць, у цивільному житті був дитячим хірургом і онкологом, лікував діток від раку. А Віктор Родін до війни був пластичним хірургом: зменшував носи і животи, омолоджував обличчя, збільшував груди й проводив інші операції в галузі естетичної медицини.</p>
<p>Про те, як працює стабпункт бригади, чи важко було перемкнутися з цивільної спеціалізації на військову, які періоди війни запам’яталися найбільше, що тримає менталку медиків у війську на плаву, дивіться у сюжеті бригади:</p>
<p><iframe allowfullscreen="allowfullscreen" frameborder="0" height="480" loading="lazy" src="https://www.youtube.com/embed/DvmryrTNvK8" title="Пластичний хірург і дитячий онколог: хто РЯТУЄ на стабіку?" width="1263"></iframe></p>
<p>Як повідомляла АрміяInform, пілот з позивним Льолік з підрозділу Black Raven 93 механізованої бригади «Холодний яр» <a href="https://armyinform.com.ua/2024/10/27/vluchyty-nad-gidroparkom-holodnoyarski-dronari-vygraly-zmagannya-pilotiv-u-kyyevi/">виграв перші в історії України змагання</a> серед fpv-пілотів, в яких брали участь 15 бойових бригад та підрозділів.</p>
</div><p>Source: <a href="https://armyinform.com.ua/2024/11/18/likari-ostannoyi-nadiyi-plastychnyj-hirurg-ta-dytyachyj-onkolog-ryatuyut-poranenyh-bijcziv/">https://armyinform.com.ua/2024/11/18/likari-ostannoyi-nadiyi-plastychnyj-hirurg-ta-dytyachyj-onkolog-ryatuyut-poranenyh-bijcziv/</a></p></body></html>