<html><body><h1>Президент Литви про дозвіл Україні бити далекобійною зброю по рф: Цей день настав!</h1><hr/>Published Time: 2024-11-18T07:54:00+08:00<br>Author: Army Inform<br>Description: Про це йдеться в його дописі в соціальній мережі Х.    «Цей день настав! Відтепер Україна...<br>Images: <a href="https://armyinform.com.ua/wp-content/uploads/2021/06/1019849274-153da8ea2a8d305c00debc7ef5c7fc1400de245e.jpg">000000.jpg</a><br>Categories: Новини<br>Tags: далекобійна зброя, допомога партнерів, Литва<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="712" sizes="(max-width: 1200px) 100vw, 1200px" src="../Images/2024-11-18T07-54-00-08-00/000000.jpg" srcset="../Images/2024-11-18T07-54-00-08-00/000000.jpg" width="1200"> </img></figure><!-- .post-thumbnail -->
<p><strong> Президент Литви Гітанас Науседа підтримав рішення надати Україні право бити по військових цілях на території рф далекобійною зброєю. </strong></p>
<p>Про це йдеться в його <a href="https://x.com/GitanasNauseda/status/1858243838571094056" rel="nofollow" target="_blank">дописі</a> в соціальній мережі Х.</p>
<p>«Цей день настав! Відтепер Україна може завдавати удари по військових об’єктах в росії ракетами дальнього радіусу дії», — йдеться у повідомленні.</p>
<p>Президент Литви наголосив, що це вирішальний момент в боротьбі з агресивною росією.</p>
<p>«Мир не може бути досягнутий через слабкість. Мир — це нагорода сильних. Будь сильною, Україно!» — додав Гітанас Науседа.</p>
<p>У неділю ввечері американське видання NYT повідомило, що США надали дозвіл України бити по території рф ракетами ATACMS. Після цього французькі ЗМІ написали, що Франція та Велика Британія надали аналогічний дозвіл щодо використання ракет Storm Shadow/SCULP.</p>
<p>Президент України Володимир Зеленський у вечірньому зверненні <a href="https://www.president.gov.ua/news/golub-miru-nadislav-nam-chergovi-kindzhali-ta-kalibri-os-tak-94461" rel="nofollow" target="_blank">прокоментував</a> цю інформацію, зазначивши, що такі речі не анонсують. «Ракети самі за себе скажуть. Обов’язково», — сказав він.</p>
</div><p>Source: <a href="https://armyinform.com.ua/2024/11/18/prezydent-lytvy-pro-dozvil-ukrayini-byty-dalekobijnoyu-zbroyu-po-rf-czej-den-nastav/">https://armyinform.com.ua/2024/11/18/prezydent-lytvy-pro-dozvil-ukrayini-byty-dalekobijnoyu-zbroyu-po-rf-czej-den-nastav/</a></p></body></html>