<html><body><h1>На Покровському напрямку спалили рідкісний російський комплекс «Борисоглєбськ-2»</h1><hr/>Published Time: 2024-11-18T11:44:00+08:00<br>Author: Army Inform<br>Description: Про це повідомили в НГУ.    Успішну операцію зі знищення ворожого комплексу провели...<br>Images: <a href="https://armyinform.com.ua/wp-content/uploads/2024/11/bez-imeni-24.jpg">000000.jpg</a><br>Categories: Новини<br>Tags: бойові втрати рф, Покровський напрямок, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="578" src="../Images/2024-11-18T11-44-00-08-00/000000.jpg" srcset="../Images/2024-11-18T11-44-00-08-00/000000.jpg" width="1012"> </img></figure><!-- .post-thumbnail -->
<p><strong> На Покровському напрямку наші воїни знищили російський автоматизований комплекс радіоелектронного придушення «Борисоглєбськ-2». </strong></p>
<p>Про це <a href="https://t.me/ngu_war_for_peace/22229" rel="nofollow" target="_blank">повідомили</a> в НГУ.</p>
<p>Успішну операцію зі знищення ворожого комплексу провели гвардійці бригади «Червона Калина» спільно з БССП «Тайфун».</p>
<p>З допомогою «Борисоглєбська» окупанти намагалися глушити звʼязок і навігацію Сил оборони України. Вартість такого комплексу близько 200 мільйонів доларів.</p>
<p>«Борисоглєбськ-2» — російський комплекс радіоелектронної боротьби. Використовується для придушення супутникового звʼязку, радіонавігаційних систем, створення перешкод у різних діапазонах. На озброєнні армії рф — з 2013 року, з 2014-го застосовується противником у війні проти України.</p>
<p>Як повідомляла АрміяInform, воїни Сил спеціальних операцій ЗСУ в результаті успішних прямих дій на позиції ворога в Курській області <a href="https://armyinform.com.ua/2024/11/18/nalit-na-pozycziyi-rosiyan-voyiny-sso-znyshhyly-voroga-na-kurshhyni/">ліквідували</a> трьох військовослужбовців рф та двох взяли в полон.</p>
</div><p>Source: <a href="https://armyinform.com.ua/2024/11/18/na-pokrovskomu-napryamku-spalyly-ridkisnyj-rosijskyj-kompleks-borysoglyebsk-2/">https://armyinform.com.ua/2024/11/18/na-pokrovskomu-napryamku-spalyly-ridkisnyj-rosijskyj-kompleks-borysoglyebsk-2/</a></p></body></html>