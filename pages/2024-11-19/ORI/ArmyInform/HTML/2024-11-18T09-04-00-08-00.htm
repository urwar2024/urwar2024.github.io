<html><body><h1>Взірець для солдатів і незамінні помічники для командирів: Рустем Умєров привітав з Днем сержанта ЗСУ</h1><hr/>Published Time: 2024-11-18T09:04:00+08:00<br>Author: Army Inform<br>Description: Про це йдеться у повідомленні в телеграм-каналі.    «Шановні сержанти та старшини Сил...<br>Images: <a href="https://armyinform.com.ua/wp-content/uploads/2024/04/dscf1755__7__754ec225675c315e5f169f20f231c1c8_1200x675.jpg">000000.jpg</a><br>Categories: Новини<br>Tags: День сержанта ЗСУ, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="675" sizes="(max-width: 1200px) 100vw, 1200px" src="../Images/2024-11-18T09-04-00-08-00/000000.jpg" srcset="../Images/2024-11-18T09-04-00-08-00/000000.jpg" width="1200"> </img></figure><!-- .post-thumbnail -->
<p><strong> Міністр оборони України Рустем Умєров привітав військовослужбовців з Днем сержанта ЗСУ. </strong></p>
<p>Про це йдеться у повідомленні в <a href="https://t.me/ministry_of_defense_ua/11003" rel="nofollow" target="_blank">телеграм-каналі</a>.</p>
<p>«Шановні сержанти та старшини Сил оборони України! Щиро вітаю з професійним святом! Ви є фундаментом нашого війська. Взірцем для солдатів та незамінними помічниками для командирів», — сказав Рустем Умєров.</p>
<p>Він наголосив, що сержанти власним прикладом навчають, надихають та ведуть за собою військовослужбовців, забезпечуючи їх бойову готовність, підтримуючи дух і дисципліну підрозділів.</p>
<p>«Дякую кожному з вас за вашу мужність на полі бою, професіоналізм та відповідальність у щоденній службі. Ви — надійна опора наших Сил оборони та уособлення незламного духу України», — сказав міністр.</p>
<p>Рустем Умєров побажав міцного здоров’я, витримки та наснаги для досягнення спільної мети — перемоги і захисту нашої незалежності.</p>
<p>До Дня сержанта ЗСУ АрміяInform<a href="https://armyinform.com.ua/2024/11/18/den-serzhanta-zsu-pro-vijskove-mystecztvo-vidmovu-vid-oficzerskyh-posad-ta-udostoyenyh-zvannya-geroya-ukrayiny/"> поспілкувалася з головним сержантом Збройних Сил України Олександром Косинським</a>, який розповів, чому сержантам іноді на фронті доводиться виконувати обов’язки офіцерів, скільки сержантів удостоєно державних нагород з 2014 року і чим живе сержантський корпус на третій рік широкомасштабного вторгнення.</p>
</div><p>Source: <a href="https://armyinform.com.ua/2024/11/18/vzirecz-dlya-soldativ-i-nezaminni-pomichnyky-dlya-komandyriv-rustem-umyerov-pryvitav-z-dnem-serzhanta-zsu/">https://armyinform.com.ua/2024/11/18/vzirecz-dlya-soldativ-i-nezaminni-pomichnyky-dlya-komandyriv-rustem-umyerov-pryvitav-z-dnem-serzhanta-zsu/</a></p></body></html>