<html><body><h1>Президент з Донеччини привітав українських сержантів та сержанток</h1><hr/>Published Time: 2024-11-18T18:32:00+08:00<br>Author: Army Inform<br>Description: Відео звернення було оприлюднене 18 листопада на сайті Президента.    «Бажаю здоров’я,...<br>Images: <a href="https://armyinform.com.ua/wp-content/uploads/2024/11/zelenskyj.jpeg">000000.jpeg</a><br>Categories: Новини<br>Tags: Донецька область, Донеччина, Президент України, Харківська область, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="695" sizes="(max-width: 1237px) 100vw, 1237px" src="../Images/2024-11-18T18-32-00-08-00/000000.jpeg" srcset="../Images/2024-11-18T18-32-00-08-00/000000.jpeg" width="1237"> </img></figure><!-- .post-thumbnail -->
<p><strong> Володимир Зеленський записав своє звернення під час візиту у Донецьку область. </strong></p>
<p>Відео звернення було <a href="https://www.president.gov.ua/news/sila-vsiyeyi-nashoyi-ukrayinskoyi-armiyi-ce-lyudi-yaki-sluzh-94477" rel="nofollow" target="_blank">оприлюднене 18 листопада</a> на сайті Президента.</p>
<p><em>«</em>Бажаю здоров’я, шановні українці, українки! Сьогодні — на фронті. Зараз — Куп’янськ. Вже був у Покровську. У наших бригадах. Привітав хлопців, дівчат — наших воїнів — із Днем сержанта. Сержанти — саме воїни, без яких не уявити нормальної роботи офіцерів і загалом наших підрозділів.</p>
<p>Я вдячний усім сержантам, які справді є прикладом для солдата. Сила всієї нашої української армії – це люди, які служать, служать віддано, стійко. Сьогодні мав честь відзначити державними нагородами найкращих воїнів — тих, хто проявив себе в боях.</p>
<p>Заслухав доповіді наших командирів. Також — доповіді щодо безпекової ситуації, соціальної ситуації на Донеччині та Харківщині. Тримаємо наші позиції! Дякую воїнам! Слава Україні!», — заявив Володимир Зеленський.</p>
<p>Як повідомляла АрміяInform, Президент на Донеччині <a href="https://armyinform.com.ua/2024/11/18/prezydent-na-donechchyni-oznajomyvsya-zi-zvedennyam-fortyfikaczij-i-proviv-naradu-v-kramatorsku/">ознайомився</a> зі зведенням фортифікацій і провів нараду в Краматорську.</p>
<p> </p>
</div><p>Source: <a href="https://armyinform.com.ua/2024/11/18/prezydent-z-donechchyny-pryvitav-serzhantiv-ta-serzhantok/">https://armyinform.com.ua/2024/11/18/prezydent-z-donechchyny-pryvitav-serzhantiv-ta-serzhantok/</a></p></body></html>