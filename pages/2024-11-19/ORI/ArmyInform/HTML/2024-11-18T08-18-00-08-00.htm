<html><body><h1>Олександр Сирський привітав воїнів з Днем сержанта ЗСУ</h1><hr/>Published Time: 2024-11-18T08:18:00+08:00<br>Author: Army Inform<br>Description: Про це йдеться в його повідомленні на сторінці у Facebook.    «Шановні бойові побратими...<br>Images: <a href="https://armyinform.com.ua/wp-content/uploads/2024/10/syrskyj_nagorodzhennya4-e1731910603889.jpg">000000.jpg</a>&nbsp;<a href="https://armyinform.com.ua/wp-content/uploads/2024/11/we311lifestory.webp">000001.webp</a><br>Categories: Новини<br>Tags: День сержанта ЗСУ, Олександр Сирський<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="553" src="../Images/2024-11-18T08-18-00-08-00/000000.jpg" srcset="../Images/2024-11-18T08-18-00-08-00/000000.jpg" width="851"> </img></figure><!-- .post-thumbnail -->
<p><strong> Головнокомандувач ЗСУ генерал Олександр Сирський привітав сержантів та старшин із професійним святом. </strong></p>
<p>Про це йдеться в його повідомленні на сторінці у <a href="https://www.facebook.com/CinCAFofUkraine/posts/pfbid02EeFYL14YHDfi6L8ZaatHYzDxo8iqRZc5K2W3oK3KtXgUt5rwGKBfWZXCti8BVFM5l?locale=uk_UA" rel="nofollow" target="_blank">Facebook</a>.</p>
<p>«Шановні бойові побратими та посестри! Сержанти та старшини! Щиро вітаю вас із професійним святом — Днем сержанта Збройних Сил України! Ваша роль у житті кожного військового колективу надзвичайно важлива», — наголосив Олександр Сирський.</p>
<p>Він зазначив, що саме сержанти командують підрозділами первинної ланки, навчають та виховують особовий склад, відповідають за його злагодженість, чітку взаємодію та постійну бойову готовність.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/11/18/molodshyj-serzhant-golod-istoriya-zenitnyka-z-dshv-yakyj-znyshhyv-vorozhyj-ka-52-na-kurshhyni/" target="_blank"><div class="ai-readalso-content"><div class="ai-readalso-title">Молодший сержант «Голод»: історія зенітника з ДШВ, який знищив ворожий Ка-52 на Курщині</div></div><div class="ai-readalso-thumbnail"><img alt="Молодший сержант «Голод»: історія зенітника з ДШВ, який знищив ворожий Ка-52 на Курщині" src="../Images/2024-11-18T08-18-00-08-00/000001.png" srcset="../Images/2024-11-18T08-18-00-08-00/000001.png"/></div></a></figure>
<p>«Ваш досвід, мотивація та особистий приклад є вагомою підтримкою морального духу українських захисників та захисниць, які щоденно зі зброєю в руках воюють на фронті та роблять все, аби зупинити ворожу навалу», — сказав Головнокомандувач ЗСУ.</p>
<p>Олександр Сирський побажав усьому сержантському корпусу міцного здоров’я, сили та витримки.</p>
<p>«Також сьогодні слід згадати тих, хто віддав своє життя у боротьбі за свободу та незалежність нашої Батьківщини! Вічна їм шана і памʼять! Слава Україні! Героям слава!» — сказав він.</p>
<p>До Дня сержанта ЗСУ АрміяInform<a href="https://armyinform.com.ua/2024/11/18/den-serzhanta-zsu-pro-vijskove-mystecztvo-vidmovu-vid-oficzerskyh-posad-ta-udostoyenyh-zvannya-geroya-ukrayiny/"> поспілкувалася з головним сержантом Збройних Сил України Олександром Косинським</a>, який розповів, чому сержантам іноді на фронті доводиться виконувати обов’язки офіцерів, скільки сержантів удостоєно державних нагород з 2014 року і чим живе сержантський корпус на третій рік широкомасштабного вторгнення.</p>
</div><p>Source: <a href="https://armyinform.com.ua/2024/11/18/oleksandr-syrskyj-pryvitav-voyiniv-z-dnem-serzhanta-zsu/">https://armyinform.com.ua/2024/11/18/oleksandr-syrskyj-pryvitav-voyiniv-z-dnem-serzhanta-zsu/</a></p></body></html>