<html><body><h1>В ЗСУ повідомили кількість снарядів, яку витратили у 2023 році</h1><hr/>Published Time: 2024-11-18T21:45:00+08:00<br>Author: Army Inform<br>Description: Про це в інтерв'ю РБК-Україна розповів заступник командувача ракетних військ і артилерії...<br>Images: <a href="https://armyinform.com.ua/wp-content/uploads/2024/10/snaryady_pivnichna_koreya.jpg">000000.jpg</a><br>Categories: Новини<br>Tags: артилерійські снаряди<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="497" src="../Images/2024-11-18T21-45-00-08-00/000000.jpg" srcset="../Images/2024-11-18T21-45-00-08-00/000000.jpg" width="750"> <figcaption class="wp-caption-text">
		Ілюстративне фото</figcaption>
</img></figure><!-- .post-thumbnail -->
<p><strong> За минулий рік Сили оборони використали 3 млн артилерійських снарядів. Половина з них склали боєприпаси калібру 155 мм. </strong></p>
<p>Про це в <a href="https://www.rbc.ua/rus/news/polkovnik-sergiy-musienko-mi-otrimuemo-vdvichi-1731872952.html" rel="nofollow" target="_blank">інтерв’ю РБК-Україна</a> розповів заступник командувача ракетних військ і артилерії ЗСУ полковник Сергій Мусієнко.</p>
<p>Він розповів, що радянський калібр у 152 мм наразі витісняється.</p>
<p>«Однак, по-перше, у світі ще є і виробництво цих боєприпасів. І є досить сучасні артилерійські системи, які зараз експлуатуються у наших військах на цьому калібрі, і до них є постачання 152 мм пострілів. Це чеські САУ DANA-M2 та ще радянська гаубиця “Мста-Б”», — повідомив Сергій Мусієнко.</p>
<p>За 2022 рік Сили оборони використали близько 1,5 млн артилерійських боєприпасів, починаючи від 120 мм мін і закінчуючи реактивними снарядами до РСЗВ. Половина з них — калібру 152 мм та 122 мм. Третина — це були 155 мм постріли.</p>
<p>За його словами, на початку повномасштабного вторгнення Росії ЗСУ використовували на фронті гармати калібру 152 мм і 122 мм. А вже починаючи з середини 2022 року в українських військ почали з’являтися 155 мм та 105 мм гаубиці, які передавали партнери.</p>
<p>“Вже у 2023 році ми витратили понад 3 млн снарядів. З них 1,6-1,7 мільйона — це були боєприпаси 155 мм. Тобто половина використаних нами боєприпасів – це 155 мм. На 2024 рік співвідношення 152 мм і 155 мм складає 1 до 10 відповідно», — зазначив Сергій Мусієнко.</p>
<p>За його словами, разом з калібром 155 мм добре зарекомендували себе і боєприпаси калібру 105 мм.</p>
<p>Як повідомляла АрміяInform,</p>
</div><p>Source: <a href="https://armyinform.com.ua/2024/11/18/v-zsu-povidomyly-kilkist-snaryadiv-yaku-vytratyly-u-2023-roczi/">https://armyinform.com.ua/2024/11/18/v-zsu-povidomyly-kilkist-snaryadiv-yaku-vytratyly-u-2023-roczi/</a></p></body></html>