<html><body><h1>ВМС України та Великої Британії будуть вдосконалювати безпілотні технології</h1><hr/>Published Time: 2024-11-18T22:08:00+08:00<br>Author: Army Inform<br>Description: Про це повідомили 18 листопада Військово-Морські Сили ЗСУ.    Серед головних тем розмови...<br>Images: <a href="https://armyinform.com.ua/wp-content/uploads/2024/11/vms_rozmova.jpg">000000.jpg</a><br>Categories: Новини<br>Tags: Велика Британія, ВМС ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1080px) 100vw, 1080px" src="../Images/2024-11-18T22-08-00-08-00/000000.jpg" srcset="../Images/2024-11-18T22-08-00-08-00/000000.jpg" width="1080"> </img></figure><!-- .post-thumbnail -->
<p><strong> Про це ішлося у телефонній розмові командувача ВМС ЗСУ віцеадмірала Олексія Неїжпапи та Першого морського лорда, начальника військово-морського штабу Великої Британії адмірала сера Бена Кі. </strong></p>
<p>Про це <a href="https://t.me/ukrainian_navy/9851" rel="nofollow" target="_blank">повідомили 18 листопада</a> Військово-Морські Сили ЗСУ.</p>
<p>Серед головних тем розмови — результати роботи Коаліції з розвитку морських спроможностей України, посилення оборонного потенціалу наших ВМС та розвиток перспективних напрямків, зокрема безпілотних технологій.</p>
<p>«Завдяки підтримці Великої Британії та інших партнерів ми продовжуємо вдосконалювати наші спроможності», — заявив Олексій Неїжпапа.</p>
<p>Він також поінформував британського колегу про оперативну обстановку у Чорному морі, участь морських піхотинців у бойових діях на ключових напрямках фронту та наслідки сьогоднішньої російської атаки по Одесі.</p>
<p>Адмірал Бен Кі висловив співчуття постраждалим від російського агресора та запевнив, що партнери продовжать робити все можливе для української перемоги.</p>
<p>Як повідомляла АрміяInform, командувач ВМС ЗС України віцеадмірал Олексій Неїжпапа <a href="https://armyinform.com.ua/2024/11/12/komanduvachi-vms-zsu-ta-vms-daniyi-obgovoryly-spilni-proyekty-ta-sytuacziyu-v-chornomu-mori/">зустрівся</a> з командувачем Королівських військово-морських сил Данії контрадміралом Хенріком Рюбергом.</p>
</div><p>Source: <a href="https://armyinform.com.ua/2024/11/18/vms-ukrayiny-ta-velykoyi-brytaniyi-budut-vdoskonalyuvaty-bezpilotni-tehnologiyi/">https://armyinform.com.ua/2024/11/18/vms-ukrayiny-ta-velykoyi-brytaniyi-budut-vdoskonalyuvaty-bezpilotni-tehnologiyi/</a></p></body></html>