<html><body><h1>Понад 50% рапортів на зміну місця служби в Армія+ успішно погоджені</h1><hr/>Published Time: 2024-11-18T20:26:00+08:00<br>Author: Army Inform<br>Description: Про це повідомила 18 листопада заступник міністра оборони з питань цифровізації Катерина...<br>Images: <a href="https://armyinform.com.ua/wp-content/uploads/2024/11/mou_perevedennya.jpg">000000.jpg</a><br>Categories: Важливо, Новини<br>Tags: МОУ, переведення в зсу, Цифровізація ЗСУ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1080" sizes="(max-width: 1080px) 100vw, 1080px" src="../Images/2024-11-18T20-26-00-08-00/000000.jpg" srcset="../Images/2024-11-18T20-26-00-08-00/000000.jpg" width="1080"> </img></figure><!-- .post-thumbnail -->
<p><strong> Скоро ці військові отримають накази на переведення. Всього з минулої п’ятниці, коли функцію запустили, було оброблено близько 1 000 електронних рапортів. </strong></p>
<p>Про це <a href="https://www.facebook.com/story.php?story_fbid=8891744727552208&amp;id=100001503086906&amp;mibextid=WC7FNe&amp;rdid=s0C7Bw6dXTXdzR0m" rel="nofollow" target="_blank">повідомила 18 листопада</a> заступник міністра оборони з питань цифровізації Катерина Черногоренко.</p>
<p>«Цифри говорять самі за себе — військовослужбовці справді чекали на можливість змінити місце служби без довгих погоджень, бюрократії та безпідставних відмов.</p>
<p>Тепер навіть якщо в переведенні відмовлено, система гарантовано повідомить причини негативної відповіді», — написала Катерина Черногоренко.</p>
<p>Вона назвала таки найпоширеніші причини відмов у переведенні:</p>
<ul>
<li>подання рапортів військовими не з лав ЗСУ;</li>
<li>відсутність висновку з ВЛК (у випадку переведення з бойової частини в тилову);</li>
<li>відсутність копій всіх сторінок військового документа із записами про проходження служби.</li>
</ul>
<p>«Натомість кількість погоджених рапортів демонструє, що сервіс працює ефективно. Вже працюємо над тим, щоб зробити послугу доступною для усіх Сил оборони.</p>
<p>Цифровізація продовжує змінювати наше військо на військо майбутнього, де будь-яка послуга отримується просто, прозоро і швидко. Щоб військові займались службою, а не паперами. До того ж службою саме на своєму місці», — зауважила Катерина Черногоренко.</p>
<p><strong> </strong>Як повідомляла АрміяInform, у Міноборони <a href="https://armyinform.com.ua/2024/11/07/u-minoborony-poyasnyly-chy-mozhna-bude-staty-na-vijskovyj-oblik-dystanczijno/">пояснили</a>, чи можна стати на військовий облік дистанційно.</p>
</div><p>Source: <a href="https://armyinform.com.ua/2024/11/18/ponad-50-raportiv-na-zminu-misczya-sluzhby-v-armiya-uspishno-pogodzheni/">https://armyinform.com.ua/2024/11/18/ponad-50-raportiv-na-zminu-misczya-sluzhby-v-armiya-uspishno-pogodzheni/</a></p></body></html>