<html><body><h1>На Харківщині ворог «прикривається» туманом: виявити його допомагає штучний інтелект</h1><hr/>Published Time: 2024-11-18T09:29:00+08:00<br>Author: Army Inform<br>Description: Про це в ефірі телемарафону «Єдині новини» розповів командир взводу БПЛА 92 окремої...<br>Images: <a href="https://armyinform.com.ua/wp-content/uploads/2024/11/tuman.jpg">000000.jpg</a><br>Categories: Актуальна тема, Новини<br>Tags: 92 бригада, дрони БПЛА, Липці, Харківщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1076" sizes="(max-width: 1920px) 100vw, 1920px" src="../Images/2024-11-18T09-29-00-08-00/000000.jpg" srcset="../Images/2024-11-18T09-29-00-08-00/000000.jpg" width="1920"> <figcaption class="wp-caption-text">
		Колаж Віталія Солоного / АрміяInform</figcaption>
</img></figure><!-- .post-thumbnail -->
<p><strong> На півночі Харківської області, в районі Липців, окупанти штурмують під прикриттям туманів та «технологічного» маскування. </strong></p>
<p>Про це в ефірі телемарафону <a href="https://www.youtube.com/watch?v=j5TqaWCCdUg" rel="nofollow" target="_blank">«Єдині новини»</a> розповів командир взводу БПЛА 92 окремої штурмової бригади з позивним «Котя».</p>
<p>Українським бійцям, за словами командира взводу БПЛА, допомагає штучний інтелект та новітні технології — без цього було б дуже важко помічати пересування малих груп штурмовиків.</p>
<p>«Противник проводить штурмові дії з низини. Здається, що це дуже для нас позитивний фактор, але насправді виходить так, що в низині знаходиться водойма, і в „сіру“ частину доби ми маємо туманність. Нашим дронам дуже важко знайти групи противника, які застосовують дуже технологічні зараз маскувальні заходи», — розповів командир взводу БПЛА 92 ОШБр з позивним «Котя».</p>
<p>Раніше АрміяInform <a href="https://armyinform.com.ua/2024/11/14/vovchansk-staryczya-ta-lypczi-pid-udarom-voroga-na-pivnochi-harkivshhyny-okupanty-vkotre-zaznaly-vtrat/">повідомляла</a>, що намагання російських загарбників просунутися якомога далі на північному прикордонні Харківської області до зміни погодних умов вкотре зазнали невдачі. Намагаючись штурмувати, зокрема із застосуванням бронетехніки, росіяни зазнали відчутних втрат.</p>
</div><p>Source: <a href="https://armyinform.com.ua/2024/11/18/na-harkivshhyni-vorog-prykryvayetsya-tumanom-vyyavyty-jogo-dopomagaye-shtuchnyj-intelekt/">https://armyinform.com.ua/2024/11/18/na-harkivshhyni-vorog-prykryvayetsya-tumanom-vyyavyty-jogo-dopomagaye-shtuchnyj-intelekt/</a></p></body></html>