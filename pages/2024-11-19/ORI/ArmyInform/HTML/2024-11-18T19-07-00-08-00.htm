<html><body><h1>Рустем Умєров: Україна нарощує виробництво ракет</h1><hr/>Published Time: 2024-11-18T19:07:00+08:00<br>Author: Army Inform<br>Description: Про це йдеться у повідомленні міністра на сторінці у Facebook.    Міністр нагадав, що 13...<br>Images: <a href="https://armyinform.com.ua/wp-content/uploads/2024/11/467307896_962271989054475_5838859621713133233_n.jpg">000000.jpg</a><br>Categories: Новини<br>Tags: Ракетна програма, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1066" sizes="(max-width: 1600px) 100vw, 1600px" src="../Images/2024-11-18T19-07-00-08-00/000000.jpg" srcset="../Images/2024-11-18T19-07-00-08-00/000000.jpg" width="1600"> </img></figure><!-- .post-thumbnail -->
<p><strong> Міністр оборони України Рустем Умєров провів зустріч з українськими виробниками ракетного озброєння, на якій обговорили плани на 2025, ключові напрямки співпраці та розвиток галузі. </strong></p>
<p>Про це йдеться у повідомленні міністра на сторінці у <a href="https://www.facebook.com/photo?fbid=962271985721142&amp;set=a.345796434035370" rel="nofollow" target="_blank">Facebook</a>.</p>
<p>Міністр нагадав, що 13 квітня 2022 року ракетний комплекс «Нептун» знищив флагман Чорноморського флоту росії — крейсер «Москва». Це стало історичним моментом і продемонструвало силу нашого національного ракетного озброєння.</p>
<p>«Сьогодні ми нарощуємо виробництво українських ракет. Уже виготовлено перші 100 ракет цього року. Успішно масштабовано серійне виробництво крилатих ракет Р-360 «Нептун» з удосконаленням для ураження цілей на дальших відстанях», — розповів Рустем Умєров.</p>
<p>Також, за його словами, розробляються нові ракети-дрони, зокрема «Паляниця», яка є прикладом успішної співпраці держави та приватного сектору.</p>
<p>«Працюємо у цьому напрямку і з іноземними партнерами. Дякую кожному, хто працює на нашу перемогу над нашими українськими ракетами, які нищать ворога. Разом робимо Україну сильнішою», — додав міністр.</p>
</div><p>Source: <a href="https://armyinform.com.ua/2024/11/18/rustem-umyerov-ukrayina-naroshhuye-vyrobnycztvo-raket/">https://armyinform.com.ua/2024/11/18/rustem-umyerov-ukrayina-naroshhuye-vyrobnycztvo-raket/</a></p></body></html>