<html><body><h1>Міністр оборони назвав кількість громадян, які оновили свої дані через Резерв+</h1><hr/>Published Time: 2024-11-18T15:09:00+08:00<br>Author: Army Inform<br>Description: Як повідомляє кореспондент АрміяInform, про це на брифінгу «МОУ. Цифровізація. Підсумки...<br>Images: <a href="https://armyinform.com.ua/wp-content/uploads/2024/06/rezerv-1.jpg">000000.jpg</a><br>Categories: Новини<br>Tags: Резерв+, Рустем Умєров<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="843" sizes="(max-width: 1500px) 100vw, 1500px" src="../Images/2024-11-18T15-09-00-08-00/000000.jpg" srcset="../Images/2024-11-18T15-09-00-08-00/000000.jpg" width="1500"> <figcaption class="wp-caption-text">
		Резерв+. Фото: Віталій Солоний / АрміяInform</figcaption>
</img></figure><!-- .post-thumbnail -->
<p><strong> В Україні вже три з половиною мільйони громадян оновили свої дані через застосунок Резерв+. </strong></p>
<p>Як повідомляє кореспондент АрміяInform, про це на брифінгу «МОУ. Цифровізація. Підсумки 2024» заявив Міністр оборони України Рустем Умєров.</p>
<p>Очільник оборонного відомства зазначив, що завдяки Резерв+ було спрощено оновлення військових даних.</p>
<p>«Ми зробили цей процес зручним і безпаперовим. Щодо оновлення даних: зараз у нас 3,5 млн людей оновили свої військові дані через Резерв+. Ми намагалися уникати черг і зайвої бюрократії», — зауважив Рустем Умєров.</p>
<p>Окремо він зупинився на питанні онлайн-відстрочки у Резерв+: «Є функція оформлення відстрочок людей з інвалідністю, близько 150 00 українців вже скористалися цією можливістю».</p>
<p>Також Рустем Умєров згадав під час брифінгу і портал army.gov.ua.</p>
<p>«Щодо онлайн-рекрутингу: зараз є можливість самостійно обрати підрозділ для служби через портал army.gov.ua і отримати інформацію про рекрутингові центри», — наголосив Міністр оборони України.</p>
<p>Як повідомляла АрміяInform, 100 тисяч українців вже <a href="https://armyinform.com.ua/2024/11/11/onlajn-vidstrochka-100-tysyach-ukrayincziv-skorystalysya-poslugoyu-v-rezerv/">скористалися послугою онлайн-відстрочки</a> з початку її запуску в застосунку Резерв+.</p>
</div><p>Source: <a href="https://armyinform.com.ua/2024/11/18/ministr-oborony-nazvav-kilkist-gromadyan-yaki-onovyly-svoyi-dani-cherez-rezerv/">https://armyinform.com.ua/2024/11/18/ministr-oborony-nazvav-kilkist-gromadyan-yaki-onovyly-svoyi-dani-cherez-rezerv/</a></p></body></html>