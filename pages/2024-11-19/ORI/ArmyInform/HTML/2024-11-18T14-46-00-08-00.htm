<html><body><h1>Повітряні Сили ЗСУ повідомили подробиці російського ракетного удару по Одесі</h1><hr/>Published Time: 2024-11-18T14:46:00+08:00<br>Author: Army Inform<br>Description: Про це повідомили Повітряні Сили ЗСУ.    «На жаль, збита ворожа ракета упала в житловий...<br>Images: <a href="https://armyinform.com.ua/wp-content/uploads/2024/11/5321092780845557818.jpg">000000.jpg</a><br>Categories: Важливо, Новини<br>Tags: Одеса, Повітряні Сили ЗСУ, ракетні удари рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="768" sizes="(max-width: 1024px) 100vw, 1024px" src="../Images/2024-11-18T14-46-00-08-00/000000.jpg" srcset="../Images/2024-11-18T14-46-00-08-00/000000.jpg" width="1024"> </img></figure><!-- .post-thumbnail -->
<p><strong> Ворог атакував Одесу 18 листопада об 11:57 балістичною ракетою «Іскандер-М», яку збила протиповітряна оборона. </strong></p>
<p>Про це <a href="https://t.me/kpszsu/23171" rel="nofollow" target="_blank">повідомили</a> Повітряні Сили ЗСУ.</p>
<p>«На жаль, збита ворожа ракета упала в житловий сектор Приморського району міста і спричинила багато горя. Є загиблі та поранені. Висловлюємо співчуття рідним та близьким», — йдеться в повідомленні.</p>
<p>Крім того, об 11:45 на підльоті до Одеси засобами ППО було збито ворожий БПЛА «Орлан-10», який, імовірно, був направлений для здійснення повітряної розвідки.</p>
<p>«Ворог підступний та безжальний… Одеса постійно під прицілом окупантів — терористи навмисно завдають ударів ракетами різних типів та ударними БПЛА по густонаселених містах, знаючи що будуть жертви серед цивільного населення», — наголосили в ПС ЗСУ.</p>
<p>Усіх громадян закликають не ігнорувати повітряну тривогу та швидко реагувати на попередження.</p>
<p>Як повідомляла АрміяInform, внаслідок російського удару по Одесі <a href="https://armyinform.com.ua/2024/11/18/okupanty-vdaryly-balistykoyu-po-odesi-8-zagyblyh/">загинули 8 людей</a>.</p>
</div><p>Source: <a href="https://armyinform.com.ua/2024/11/18/povitryani-syly-zsu-povidomyly-podrobyczi-rosijskogo-raketnogo-udaru-po-odesi/">https://armyinform.com.ua/2024/11/18/povitryani-syly-zsu-povidomyly-podrobyczi-rosijskogo-raketnogo-udaru-po-odesi/</a></p></body></html>