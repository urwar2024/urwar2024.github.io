<html><body>
<div class='article'>
<div class='title'><h1>«Путівник зброяра»: для чого він потрібен приватним виробникам озброєння</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Актуальна тема, Новини'/>
<meta property='description' content='Фахівці ТСУ створили його, спираючись на досвід компаній, що працюють...'/>
<meta property='published_time' content='2024-11-18T11:27:00+08:00'/>
<meta property='tags' content='ТСУ'/>
<meta property='images' content='https://armyinform.com.ua/wp-content/uploads/2024/11/putivnyk-zbroyara_tsu-scaled.webp'/>
Author: Army Inform
<br>
Categories: Актуальна тема, Новини
<br>
Description: Фахівці ТСУ створили його, спираючись на досвід компаній, що працюють...
<br>
Published Time: 2024-11-18T11:27:00+08:00
<br>
Tags: ТСУ
<br>
Images: <a href="https://armyinform.com.ua/wp-content/uploads/2024/11/putivnyk-zbroyara_tsu-scaled.webp">000000.webp</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="1366" sizes="(max-width: 2048px) 100vw, 2048px" src="../../ORI/ArmyInform/Images/2024-11-18T11-27-00-08-00/000000.png" srcset="../../ORI/ArmyInform/Images/2024-11-18T11-27-00-08-00/000000.png" width="2048"/> </figure><!-- .post-thumbnail -->
<p><strong> Обʼєднання приватних виробників озброєння «Технологічні Сили України» (ТСУ) видали книгу «Путівник зброяра». </strong></p>
<p>Фахівці ТСУ створили його, спираючись на досвід компаній, що працюють в оборонно-промисловому комплексі України.</p>
<p>Чому виникла потреба у виданні «Путівника зброяра», кореспонденту АрміяInform розповіла виконавча директорка Технологічних Сил України Катерина Михалко.</p>
<p>— Ми, як об’єднання саме приватних виробників, бачили, що підприємства на різній стадії розвитку все одно стикаються з нерозумінням послідовності державних процедур. Бо їх (процедур. — Ред.) дуже багато, вони не завжди, скажімо так, мають однозначне трактування для галузі, — зазначає виконавча директорка.</p>
<p>За її словами, ТСУ отримали багато запитів на роз’яснення про механізми державного регулювання у процесах постачання озброєння:</p>
<p>— І ми вирішили сформувати це в єдину книгу. Де були б зібрані всі постанови, покроково описана їхня послідовність, і що треба робити виробнику в момент, коли в нього з’явилась ідея зробити новий зразок озброєння — до моменту проходження всіх процедур перевірок Міністерства оборони. А потім, власне, про підписання державного контракту і постачання цієї зброї до армії.</p>
<p>Катерина Михалко каже, що «Путівник зброяра» видано також і для того, щоб досвідчені виробники могли давати цю книгу членам своєї команди, щоб новим співробітникам було легше зрозуміти сферу озброєння.</p>
<p>— Також ця книга створена для того, щоб малі виробники, які тільки починають свій шлях, могли взяти «Путівник зброяра» і зрозуміти, який шлях їх чекає у взаємодії з державою. Нашим партнерам і виробникам, які входять до об’єднання «Технологічні Сили України», ми зробили її для всіх у відкритому доступі. Якщо є якась компанія поза нашою спільнотою, вона може знайти її онлайн у нас на <a href="https://techforce.in.ua/news/article/tehnologichni-sili-ukrayini-prezentuvali-putivnik-zbroyara" rel="nofollow" target="_blank">сайті</a> і прочитати. Тобто це такий подарунок від наших виробників усій галузі, — наголосила виконавча директорка Технологічних Сил України Катерина Михалко.</p>
<p><em>Фото ТСУ</em></p>
</div>
</div>
<div class='source'><p>Source: <a href="https://armyinform.com.ua/2024/11/18/putivnyk-zbroyara-dlya-chogo-vin-potriben-pryvatnym-vyrobnykam-ozbroyennya/">https://armyinform.com.ua/2024/11/18/putivnyk-zbroyara-dlya-chogo-vin-potriben-pryvatnym-vyrobnykam-ozbroyennya/</a></p></div>
</div>
</body></html>