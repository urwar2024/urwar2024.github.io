<html><body><h1>Російські війська обстріляли Херсонщину: є поранені та пошкодження інфраструктури</h1><hr/>Published Time: 2024-11-17T08:42:00+08:00<br>Author: Army Inform<br>Description: Про це повідомив начальник Херсонської обласної військової адміністрації Олександр...<br>Images: <a href="https://armyinform.com.ua/wp-content/uploads/2024/11/93b472ae8fc803aa6a9b0be0e77c64a939e8181e-1.jpg">000000.jpg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф, Херсонщина<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="630" src="../Images/2024-11-17T08-42-00-08-00/000000.jpg" srcset="../Images/2024-11-17T08-42-00-08-00/000000.jpg" width="1200"> </img></figure><!-- .post-thumbnail -->
<p><strong> Минулої доби під ворожим вогнем і авіаударами опинилися низка населених пунктів Херсонської області. </strong></p>
<p>Про це <a href="https://t.me/olexandrprokudin/4987" rel="nofollow" target="_blank">повідомив</a> начальник Херсонської обласної військової адміністрації Олександр Прокудін.</p>
<p>Зокрема, під удар росії потрапили Чорнобаївка, Комишани, Станіслав, Садове, Антонівка, Інгулець, Степанівка, Берислав, Качкарівка, Тягинка, Осокорівка, Ольгівка та Херсон.</p>
<p>Російські військові поцілили в об’єкт критичної інфраструктури та освітній заклад, а також обстріляли житлові квартали.</p>
<p>Внаслідок атак пошкоджено багатоповерховий будинок, 9 приватних осель, гараж і кілька автомобілів.</p>
<p>Через агресію рф постраждали 7 людей, яким надають необхідну медичну допомогу.</p>
<p>Як повідомляла АрміяInform, масовані удари по Миколаєву: <a href="https://armyinform.com.ua/2024/11/17/masovani-udary-po-mykolayevu-sered-poranenyh-dity-odna-zhinka-zagynula/">серед поранених діти, одна жінка загинула</a>.</p>
</div><p>Source: <a href="https://armyinform.com.ua/2024/11/17/rosijski-vijska-obstrilyaly-hersonshhynu-ye-poraneni-ta-poshkodzhennya-infrastruktury/">https://armyinform.com.ua/2024/11/17/rosijski-vijska-obstrilyaly-hersonshhynu-ye-poraneni-ta-poshkodzhennya-infrastruktury/</a></p></body></html>