<html><body><h1>росіяни зняли відео нібито від Інституту вивчення війни: що вказує на фейк</h1><hr/>Published Time: 2024-11-17T06:07:00+08:00<br>Author: Army Inform<br>Description: Опубліковане відео і так звані «дані про смерті через ТЦК» — неправдиві. Це росіяни...<br>Images: <a href="https://armyinform.com.ua/wp-content/uploads/2024/11/stopfake-smert_tck-scaled.jpg">000000.jpg</a><br>Categories: Новини<br>Tags: стопфейк, ТЦК<br><div class="single-content">
<figure class="post-thumbnail">
<img alt="Колаж Сергія Поліщука / АрміяInform" class="attachment-post-thumbnail size-post-thumbnail wp-post-image" height="1152" sizes="(max-width: 2048px) 100vw, 2048px" src="../Images/2024-11-17T06-07-00-08-00/000000.jpg" srcset="../Images/2024-11-17T06-07-00-08-00/000000.jpg" width="2048"> <figcaption class="wp-caption-text">
		Колаж Сергія Поліщука / АрміяInform</figcaption>
</img></figure><!-- .post-thumbnail -->
<p><strong> Бурхлива уява пропагандистів уже малює в Україні масові сутички з ТЦК та СП, під час яких гинуть люди. Так, вони поширюють фейковий відеоролик нібито від Інституту вивчення війни, у якому зазначається, що 2 із 10 українців гинуть через дії ТЦК. </strong></p>
<p>Опубліковане відео і так звані «дані про смерті через ТЦК» — неправдиві. Це росіяни підробили відео, адже Інститут вивчення війни ніколи не поширював подібної інформації. Таку статистику не поширювали й українські посадовці та медіа.</p>
<p>На фейковість вказує також те, що росіяни традиційно наробили купу граматичних помилок. Зокрема, переклали у відео «територіальні центри комплектування та соціальної підтримки» як TRSSCs. Тоді як англійською правильно — TCR and SS (Territorial Centres of Recruitment and Social Support).</p>
<p>Крім того, вони використали фейковий фінальний кадр Інституту вивчення війни. Наприкінці кожного запису Інститут закликає донатити їхній організації (заклик «Donate today»), тоді як у пропагандистів замість цього лише перелік соцмереж.</p>
<p>російські пропагандисти активно поширюють подібні дописи, щоб дискредитувати мобілізацію в Україні.</p>
</div><p>Source: <a href="https://armyinform.com.ua/2024/11/17/rosiyany-znyaly-video-nibyto-vid-instytutu-vyvchennya-vijny-shho-vkazuye-na-fejk/">https://armyinform.com.ua/2024/11/17/rosiyany-znyaly-video-nibyto-vid-instytutu-vyvchennya-vijny-shho-vkazuye-na-fejk/</a></p></body></html>