<html><body><h1>Без води і тепла: окупанти не справляються з відновленням комунальних мереж</h1><hr/>Published Time: 2024-11-17T11:49:00+08:00<br>Author: Army Inform<br>Description: Про це повідомив начальник Луганської ОВА Артем Лисогор.    За його словами, нещодавно в...<br>Images: <a href="https://armyinform.com.ua/wp-content/uploads/2024/11/25_news_big-v1666685719.webp">000000.webp</a><br>Categories: Новини<br>Tags: stoprussia, агресія рф, війна, вторгнення рф, ТОТ<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="470" src="../Images/2024-11-17T11-49-00-08-00/000000.png" srcset="../Images/2024-11-17T11-49-00-08-00/000000.png" width="900"> </img></figure><!-- .post-thumbnail -->
<p><strong> Окупанти продовжують затягувати з капітальними ремонтами в так званій «лнр», залишаючи місцеве населення без необхідних комунальних послуг. </strong></p>
<p>Про це <a href="https://t.me/luhanskaVTSA/22682" rel="nofollow" target="_blank">повідомив</a> начальник Луганської ОВА Артем Лисогор.</p>
<p>За його словами, нещодавно в окупованих містах, зокрема в Перевальську, Брянці, Кадіївці та Алчевську, було відключено централізоване водопостачання. Окупанти обіцяли завершити ремонтні роботи за тиждень, однак не змогли навіть замінити необхідну частину водогону.</p>
<p>Із 14 км труби, яка не ремонтувалася понад десять років, вдалося замінити лише 2,7 км, і ремонт завершиться не раніше кінця року.</p>
<p>Подібна ситуація спостерігається й у Сєвєродонецьку, де у старих районах почали роботи на тепломагістралі, однак вулиці досі залишаються розритими, а тепло в багатоповерхівках не подається вже третю зиму поспіль.</p>
<p>Місцеві жителі змушені терпіти відсутність основних комунальних послуг, які мали б бути відновлені ще рік тому.</p>
<p>Як повідомляла АрміяInform, <a href="https://armyinform.com.ua/2024/11/16/chastynu-terytoriyi-tak-zvanoyi-lnr-de-dozvoleno-korystuvatysya-internetom-vidklyuchat-vid-zakordonnogo-kontentu/">частину території так званої «лнр», де дозволено користуватися інтернетом</a>, відключать від закордонного контенту.</p>
</div><p>Source: <a href="https://armyinform.com.ua/2024/11/17/bez-vody-i-tepla-okupanty-ne-spravlyayutsya-z-vidnovlennyam-komunalnyh-merezh/">https://armyinform.com.ua/2024/11/17/bez-vody-i-tepla-okupanty-ne-spravlyayutsya-z-vidnovlennyam-komunalnyh-merezh/</a></p></body></html>