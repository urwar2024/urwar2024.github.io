<html><body><h1>«Показуємо, хто тут таточко»: прикордонник розповів, що вони роблять з окупантами</h1><hr/>Published Time: 2024-11-17T15:28:00+08:00<br>Author: Army Inform<br>Description: Про це повідомили у Державній прикордонній службі України.    За словами Садка, навчання...<br>Images: <a href="https://armyinform.com.ua/wp-content/uploads/2024/11/whatsapp-image-2024-11-17-at-11.04.42.jpeg">000000.jpeg</a>&nbsp;<a href="https://armyinform.com.ua/wp-content/uploads/2024/11/221211lifestory.webp">000001.webp</a><br>Categories: Новини<br>Tags: stoprussia, агресія рф, вторгнення рф, мобілізація<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="900" sizes="(max-width: 1600px) 100vw, 1600px" src="../Images/2024-11-17T15-28-00-08-00/000000.jpeg" srcset="../Images/2024-11-17T15-28-00-08-00/000000.jpeg" width="1600"> </img></figure><!-- .post-thumbnail -->
<p><strong> Прикордонник на псевдо «Садок» розпочав свій військовий шлях зі строкової служби, а підписавши контракт, приєднався до бойової бригади «Гарт». Обравши спеціальність гранатометника, він пройшов інтенсивну підготовку і тепер на чолі відділення керує 40-міліметровим станковим гранатометом МК-19, знищуючи ворога поблизу Вовчанська. </strong></p>
<p>Про це <a href="https://dpsu.gov.ua/ua/news/44865-video-pokazuyemo-okupantam-hto-tut-tatochko-prikordonnik-brigadi-gart-na-psevdo-sadok" rel="nofollow" target="_blank">повідомили</a> у Державній прикордонній службі України.</p>
<p>За словами Садка, навчання включало детальне вивчення матеріальної частини зброї та активні практичні стрільби на полігоні.</p>
<p>«Показуємо окупантам хто тут таточко. Ми відстріляли значну кількість цинків, що дало змогу якісно підготуватися, пристрілятися та побачити, на що здатний гранатомет», — ділиться прикордонник.</p>
<p><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="360" loading="lazy" referrerpolicy="strict-origin-when-cross-origin" src="https://www.youtube.com/embed/pjw7D0JRc_0?feature=oembed" title="«Показуємо окупантам хто тут таточко», - прикордонник бригади «Гарт» на псевдо Садок" width="640"></iframe></p>
<p>Його головне бойове завдання — придушення ворожої піхоти.</p>
<p>«Вогонь із нашого гранатомета суттєво допомагає побратимам. Окупантам доводиться ховатися від нашого МК-19, адже його вогнева потужність значно переважає», — зазначає військовослужбовець.</p>
<p>Садок переконаний, що кожен має брати відповідальність за захист країни.</p>
<p>«Якщо не ти, то хто? Якщо не зупинити ворога тут, доведеться робити це вдома. Цього не можна допустити», — наголошує прикордонник.</p>
<figure class="kg-card ai-readalso-card"><a class="ai-readalso-container" href="https://armyinform.com.ua/2024/11/15/istoriya-voyina-zsu-tarasa-v-ispaniyi-prytopyv-yahtu-rosijskogo-chynovnyka-nyni-remontuye-amerykanski-bredli/" target="_blank"><div class="ai-readalso-content"><div class="ai-readalso-title">Історія воїна ЗСУ Тараса: в Іспанії притопив яхту російського чиновника, нині ремонтує американські «Бредлі»</div></div><div class="ai-readalso-thumbnail"><img alt="Історія воїна ЗСУ Тараса: в Іспанії притопив яхту російського чиновника, нині ремонтує американські «Бредлі»" src="../Images/2024-11-17T15-28-00-08-00/000001.png" srcset="../Images/2024-11-17T15-28-00-08-00/000001.png"/></div></a></figure>
</div><p>Source: <a href="https://armyinform.com.ua/2024/11/17/pokazuyemo-hto-tut-tatochko-prykordonnyk-rozpoviv-shho-vony-roblyat-z-okupantamy/">https://armyinform.com.ua/2024/11/17/pokazuyemo-hto-tut-tatochko-prykordonnyk-rozpoviv-shho-vony-roblyat-z-okupantamy/</a></p></body></html>