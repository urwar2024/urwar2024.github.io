<html><body><h1>У ЗСУ розповіли про зниження інтенсивності обстрілів північних регіонів України</h1><hr/>Published Time: 2024-11-17T13:55:00+08:00<br>Author: Army Inform<br>Description: Про це в ефірі загальнонаціонального телемарафону «Єдині новини» повідомив речник даного...<br>Images: <a href="https://armyinform.com.ua/wp-content/uploads/2024/11/photo_5317055580306793869_y.jpg">000000.jpg</a><br>Categories: Новини<br>Tags: stoprussia, агресія рф, вадим мисник, війна, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="521" src="../Images/2024-11-17T13-55-00-08-00/000000.jpg" srcset="../Images/2024-11-17T13-55-00-08-00/000000.jpg" width="935"> </img></figure><!-- .post-thumbnail -->
<p><strong> Інтенсивність ворожих обстрілів Чернігівської, Сумської та частини Харківської областей вздовж державного кордону з росією і які входять у зону відповідальності оперативно-тактичного угруповання військ «Сіверськ» наприкінці нинішнього тижня дещо зменшилася. </strong></p>
<p>Про це в ефірі загальнонаціонального телемарафону «Єдині новини» <a href="https://www.youtube.com/watch?v=JFvyCBahZ_k" rel="nofollow" target="_blank">повідомив</a> речник даного ОТУ Сил оборони полковник Вадим Мисник.</p>
<p>«Останні дві доби певне зменшення обстрілів саме прикордоння ми спостерігаємо. Це пов’язано, певною мірою, з сезонними особливостями. Напевно, у ворога з’являються логістичні проблеми щодо підвозу доставки боєприпасів», — зазначив офіцер.</p>
<p>При цьому офіційний представник ОТУ «Сіверськ» виключив можливість припинення таких терористичних дій з боку росіян.</p>
<p>«Крім того, що вони такими діями тероризують цивільне населення прикордоння, вони також сковують наші сили, які б ми могли застосувати на інших напрямках. Загалом же ми контролюємо ситуацію на кордоні, не даємо ворогу підганяти техніку до кордону, знищуємо технічні засоби», — констатував полковник Вадим Мисник.</p>
<p>За його словами нині у зоні відповідальності даного ОТУ не фіксується створення якогось масштабного ворожого угруповання для здійснення наступальних дій.</p>
<p>Як повідомляла АрміяInform, агресор з глибини своєї території <a href="https://armyinform.com.ua/2024/11/08/vony-v-nul-vynosyat-vlasni-naseleni-punkty-i-byut-po-svoyemu-naselennyu-voyuvaty-po-inshomu-rosiyany-ne-vmiyut/">завдає до 40 ударів по контрольованому Силами оборони України району в Курській області</a>.</p>
</div><p>Source: <a href="https://armyinform.com.ua/2024/11/17/u-zsu-rozpovily-pro-znyzhennya-intensyvnosti-obstriliv-pivnichnyh-regioniv-ukrayiny/">https://armyinform.com.ua/2024/11/17/u-zsu-rozpovily-pro-znyzhennya-intensyvnosti-obstriliv-pivnichnyh-regioniv-ukrayiny/</a></p></body></html>