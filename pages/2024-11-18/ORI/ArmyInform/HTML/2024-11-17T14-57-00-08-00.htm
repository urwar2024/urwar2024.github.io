<html><body><h1>Люблять помирати на світанку — росіяни найбільше атакують з 5 по 7 ранку</h1><hr/>Published Time: 2024-11-17T14:57:00+08:00<br>Author: Army Inform<br>Description: Про це на стрімі АрміїTV офіцер служби зв’язків з громадськістю 37 бригади морської...<br>Images: <a href="https://armyinform.com.ua/wp-content/uploads/2024/11/37-brygada_strim.png">000000.png</a><br>Categories: Новини<br>Tags: 37 бригада, Армія TV, Хроніка війни<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="635" src="../Images/2024-11-17T14-57-00-08-00/000000.png" srcset="../Images/2024-11-17T14-57-00-08-00/000000.png" width="1183"> </img></figure><!-- .post-thumbnail -->
<p><strong> На Курахівському напрямку окупанти майже припинили нічні штурми та здебільшого атакують вранці, коли тільки починає світати. </strong></p>
<p>Про це <a href="https://youtu.be/QLsAzKR4HW4" rel="nofollow" target="_blank">на стрімі АрміїTV</a> офіцер служби зв’язків з громадськістю 37 бригади морської піхоти молодший лейтенант Денис Бобков.</p>
<p>За його словами, росіяни атакують невеличким штурмовими групами чисельністю від 3 до 7 людей. Якщо такій групі вдається пройти вперед і закріпитися, то до неї вже висувається група чисельністю до 20 бійців.</p>
<p>За словами Дениса Бобкова, росіяни застосували в наступі мотострілецьку бригаду, 2 танкових батальйони й підрозділи спецпризначенців.</p>
<p>«Це кадрові військові, з хорошою екіпіровкою та озброєнням, з навичками. Це не якісь там «мобіки». До того ж їх добре підтримує артилерія та міномети», — розповів Денис Бобков.</p>
<p>Він повідомив, що росіяни майже не використовують у штурмах броньовану техніку, натомість віддають перевагу легким транспортним засобам: мотоциклам, кросовим і звичайним, у тому числі з коляскою, баггі, а також легковикам.</p>
<p>Як повідомляла АрміяInform, наші морпіхи <a href="https://armyinform.com.ua/2024/11/14/zalyagty-u-zemlyu-na-kurshhyni-nashi-morpihy-proridyly-vorozhi-shturmovi-grupy/">прорідили ворожі штурмові групи</a>.</p>
</div><p>Source: <a href="https://armyinform.com.ua/2024/11/17/lyublyat-pomyraty-na-svitanku-rosiyany-najbilshe-atakuyut-z-5-po-7-ranku/">https://armyinform.com.ua/2024/11/17/lyublyat-pomyraty-na-svitanku-rosiyany-najbilshe-atakuyut-z-5-po-7-ranku/</a></p></body></html>