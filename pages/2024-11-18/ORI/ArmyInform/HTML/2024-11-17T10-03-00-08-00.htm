<html><body><h1>П’ятигодинна тривога: подробиці комбінованої атаки на Київ</h1><hr/>Published Time: 2024-11-17T10:03:00+08:00<br>Author: Army Inform<br>Description: Про це повідомив начальник Київської міської військової адміністрації Сергій Попко.   ...<br>Images: <a href="https://armyinform.com.ua/wp-content/uploads/2024/11/photo_5319064456770218089_y.jpg">000000.jpg</a><br>Categories: Новини<br>Tags: stoprussia, агресія рф, війна, ворожі обстріли, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="852" src="../Images/2024-11-17T10-03-00-08-00/000000.jpg" srcset="../Images/2024-11-17T10-03-00-08-00/000000.jpg" width="1280"> </img></figure><!-- .post-thumbnail -->
<p><strong> Збройні сили росії здійснили потужний комбінований ракетно-дроновий удар по території України, внаслідок якого постраждали кілька міст, зокрема і столиця. </strong></p>
<p>Про це <a href="https://t.me/VA_Kyiv/9472" rel="nofollow" target="_blank">повідомив</a> начальник Київської міської військової адміністрації Сергій Попко.</p>
<p>Для атаки були використані різноманітні типи озброєння, включаючи крилаті ракети Х-101/55 з бортів стратегічної авіації Ту-95МС, аеробалістичні ракети «Кинджал» з МіГ-31К, балістичні ракети Іскандер-М, ракети «Циркон» і «Калібр», а також ударні безпілотники.</p>
<p>Масований обстріл покрив майже всю територію України, в тому числі Київ, де повітряна тривога оголошувалась двічі та тривала близько 5 годин.</p>
<p>У столиці внаслідок обстрілу пошкоджено п’ятиповерховий житловий будинок у Печерському районі, а в Голосіївському та Дніпровському районах зафіксовано падіння уламків на відкритій місцевості та нежитлові будівлі.</p>
<p>Згідно з повідомленням, одна особа отримала забійну рану голови і була госпіталізована до лікарні. Стан постраждалої стабільний.</p>
<p>Як повідомляла АрміяInform, у Печерському районі Києва <a href="https://armyinform.com.ua/2024/11/17/raketnyj-udar-po-kyyevu-v-pecherskomu-rajoni-goryt-pyatypoverhivka/">внаслідок падіння уламків ракети спалахнула пожежа на даху п’ятиповерхового житлового будинку</a>.</p>
</div><p>Source: <a href="https://armyinform.com.ua/2024/11/17/pyatygodynna-tryvoga-podrobyczi-kombinovanoyi-ataky-na-kyyiv/">https://armyinform.com.ua/2024/11/17/pyatygodynna-tryvoga-podrobyczi-kombinovanoyi-ataky-na-kyyiv/</a></p></body></html>