<html><body><h1>Масований удар росії: 120 ракет та 90 дронів атакували Україну</h1><hr/>Published Time: 2024-11-17T10:15:00+08:00<br>Author: Army Inform<br>Description: Про це повідомив Президент України Володимир Зеленський, зазначивши, що українські сили...<br>Images: <a href="https://armyinform.com.ua/wp-content/uploads/2023/12/dron-tamadas-legvedelm-e1701929815247.jpg">000000.jpg</a><br>Categories: Важливо, Новини<br>Tags: stoprussia, агресія рф, війна, Володимир Зеленський, вторгнення рф<br><div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="375" src="../Images/2024-11-17T10-15-00-08-00/000000.jpg" srcset="../Images/2024-11-17T10-15-00-08-00/000000.jpg" width="632"> </img></figure><!-- .post-thumbnail -->
<p><strong> У ніч на 17 листопада російські війська здійснили масований комбінований удар по всіх регіонах України, використовуючи близько 120 ракет різних типів, серед яких «Циркон», «Іскандер», «Кинджал», а також близько 90 дронів, зокрема «Шахед». Метою ворога була енергетична інфраструктура країни. </strong></p>
<p>Про це <a href="https://t.me/V_Zelenskiy_official/12431" rel="nofollow" target="_blank">повідомив</a> Президент України Володимир Зеленський, зазначивши, що українські сили ППО знищили понад 140 повітряних цілей, зокрема ракети та дрони.</p>
<p>У Миколаєві внаслідок атаки дрона загинули двоє людей, ще шестеро отримали поранення, серед яких двоє дітей. Всі необхідні служби працюють над ліквідацією наслідків обстрілу та відновленням енергопостачання, оскільки в місті є знеструмлені райони.</p>
<p>Президент подякував українським силам ППО, зокрема зенітним ракетним військам, авіації, мобільним вогневим групам та РЕБ за ефективне відбиття атаки та надійний захист.</p>
<p>Як повідомляла АрміяInform, масовані удари по Миколаєву: <a href="https://armyinform.com.ua/2024/11/17/masovani-udary-po-mykolayevu-sered-poranenyh-dity-odna-zhinka-zagynula/">серед поранених діти, дві жінки загинули</a>.</p>
</div><p>Source: <a href="https://armyinform.com.ua/2024/11/17/masovanyj-udar-rosiyi-120-raket-ta-90-droniv-atakuvaly-ukrayinu/">https://armyinform.com.ua/2024/11/17/masovanyj-udar-rosiyi-120-raket-ta-90-droniv-atakuvaly-ukrayinu/</a></p></body></html>