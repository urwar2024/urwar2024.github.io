<html><body>
<div class='article'>
<div class='title'><h1>Наші воїни зупинили 133 ворожі спроби просунутися вглиб території України</h1></div>
<hr/>
<div class='metadata'>
<meta property='author' content='Army Inform'/>
<meta property='categories' content='Новини'/>
<meta property='description' content='Про це інформує Генеральний штаб ЗС України.  Крім цього, здійснив понад 4,5 тисячі...'/>
<meta property='published_time' content='2024-11-17T08:27:00+08:00'/>
<meta property='tags' content='stoprussia, агресія рф, війна, вторгнення рф, ГШ ЗСУ, Хроніка оборони'/>
<meta property='images' content='https://armyinform.com.ua/wp-content/uploads/2024/11/467153709_915277464118666_1311069399774624492_n.jpg'/>
Author: Army Inform
<br>
Categories: Новини
<br>
Description: Про це інформує Генеральний штаб ЗС України.  Крім цього, здійснив понад 4,5 тисячі...
<br>
Published Time: 2024-11-17T08:27:00+08:00
<br>
Tags: stoprussia, агресія рф, війна, вторгнення рф, ГШ ЗСУ, Хроніка оборони
<br>
Images: <a href="https://armyinform.com.ua/wp-content/uploads/2024/11/467153709_915277464118666_1311069399774624492_n.jpg">000000.jpg</a>
</div>
<br>
<div class='content'>
<div class="single-content">
<figure class="post-thumbnail">
<img alt="" class="attachment-post-thumbnail size-post-thumbnail wp-post-image" height="720" src="../../ORI/ArmyInform/Images/2024-11-17T08-27-00-08-00/000000.jpg" srcset="../../ORI/ArmyInform/Images/2024-11-17T08-27-00-08-00/000000.jpg" width="1080"/> </figure><!-- .post-thumbnail -->
<p><strong> Протягом минулої доби зафіксовано 133 бойових зіткнення. Противник завдав по позиціях українських підрозділів та населених пунктах два ракетних удари із застосуванням двох ракет, 75 авіаударів, скинувши 112 КАБ. </strong></p>
<p>Про це <a href="https://www.facebook.com/GeneralStaff.ua/posts/pfbid0sKfXPxZLWegBk4q6AawmeNiA9STnkf4ky2HJRZLDvMS1BNwEXGE3wrbmc1E3foKPl" rel="nofollow" target="_blank">інформує</a> Генеральний штаб ЗС України.</p>
<p class="">Крім цього, здійснив понад 4,5 тисячі обстрілів, з них 88 — із реактивних систем залпового вогню.</p>
<p class="">Агресор завдавав авіаударів, зокрема в районах населених пунктів Мазенівка, Есмань, Новеньке, Вовчанськ, Берестове, Борівська Андріївка, Новокругляківка, Шийківка, Борова, Іванівка, Дронівка, Кремінна, Хромівка, Новомаркове.</p>
<p class="">Також під удар росії потрапили Іванопілля, Костянтинівка, Світлодарськ, Петрівка, Суха Балка, Рівне, Мирноград, Сухий Яр, Кринича, Новий Труд, Ганнівка, Велика Новосілка, Темирівка, Андріївка, Ольгівка.</p>
<p class="">За підтримки авіації <strong class="">на Харківському напрямку</strong> ворог шість разів штурмував в районах населених пунктів Вовчанськ та Стрілеча.</p>
<p class=""><strong class="">На Куп’янському напрямку</strong> за добу відбулося десять атак окупантів. Сили оборони відбивали штурмові дії противника неподалік Піщаного, Колісниківки, Кругляківки та Загризового. Противник активно застосовував авіацію на напрямку.</p>
<p class=""><strong class="">На Лиманському напрямку</strong> ворог атакував десять разів. Намагався вклинитися в нашу оборону поблизу Греківки, Макіївки, Чернещини, Твердохлібового та Тернів.</p>
<p class=""><strong class="">На Торецькому напрямку</strong> ворог здійснив сім атак неподалік Торецька та Щербинівки.</p>
<p class=""><strong class="">На Покровському напрямку</strong> наші захисники зупинили 32 наступальні дії агресора у бік населених пунктів Миролюбівка, Лисівка, Промінь, Крутий Яр, Петрівка, Новоолексіївка та Пустинка. Більшість атак противник спрямував на Промінь.</p>
<p class=""><strong class="">На Курахівському напрямку</strong> Сили оборони відбили 25 атак. Найактивніше окупанти намагалися просунутися вперед в районах населених пунктів Нова Іллінка, Берестки, Новоселидівка, Вознесенка, Сонцівка, Новодмитрівка, Зоря, Курахове, Дальнє, Катеринівка та Антонівка.</p>
<p class=""><strong class="">На Времівському напрямку</strong> противник здійснив 14 штурмів наших позицій в районах Романівки, Сухих Ялів, Новодарівки, Трудового, Янтарного та Рівнополя.</p>
<p class=""><strong class="">На Придніпровському напрямку</strong> наші війська успішно відбили чотири атаки противника.</p>
<p class=""><strong class="">На Волинському та Поліському напрямках</strong> ознак формування наступальних угруповань ворога не виявлено.</p>
<p class="">Крім цього, триває операція <strong class="">у Курській області</strong>.</p>
<p class="">Нагадаємо, <a href="https://armyinform.com.ua/2024/11/17/desyatky-artsystem-ta-1640-okupantiv-genshtab-zsu-oprylyudnyv-vtraty-rf/">минулої доби втрати російських загарбників склали 1640 осіб</a>. Також українські воїни знищили 12 танків, 27 бойових броньованих машин, 36 артилерійських систем, 60 БПЛА оперативно-тактичного рівня, 85 автомобілів та 2 одиниці спеціальної техніки окупантів.</p>
</div>
</div>
<div class='source'><p>Source: <a href="https://armyinform.com.ua/2024/11/17/nashi-voyiny-zupynyly-133-vorozhi-sproby-posunutysya-vglyb-terytoriyi-ukrayiny/">https://armyinform.com.ua/2024/11/17/nashi-voyiny-zupynyly-133-vorozhi-sproby-posunutysya-vglyb-terytoriyi-ukrayiny/</a></p></div>
</div>
</body></html>